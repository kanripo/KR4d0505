# -*- mode: mandoku-view; -*-
#+TITLE: 柳待制文集
#+DATE: 2015-09-11 16:25:56.412891
#+PROPERTY: ID KR4d0505
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 12
#+PROPERTY: FILE SB04n0313-012柳待制文集-卷第十二.
<pb:KR4d0505_SBCK_012-1a>¶
栁待制文集卷之十二¶
　墓誌銘¶
　　　故宋孫眀府碣銘¶
至元十三年八月¶
王師渡錢塘下浙東所在繹騷通直郎知臨海縣事¶
四明孫君奉其母黄夫人在官以飬及冬将代命家¶
人御之先歸以避其鋒既受代即辞還次栅墟逢郷¶
人言夫人復徃臨海且數日君倉皇追奔及之而大¶
兵巳薄城下則与一力躬負板輿窮日兼行兾将先¶
入未至遇兵母子遂俱蹈難死十二月二十五日也¶
一力脫身以其訃馳告家明年二月某甲子奉衣冠¶
祔鄞縣環村吳嶴先塋之次夫人得年若干而君纔¶
<pb:KR4d0505_SBCK_012-1b>¶
四十耳君以父䕃入官𥘉調潭州司户參軍轉建昌¶
軍紹興府録事參軍舉貟及格改宣教郎宰臨海稍¶
進通直郎三試郡曺一領劇縣錚錚有能聲舉君陞¶
&KR1406;者葉公夢鼎王公應麟湯公漢翁公合而葉公尤¶
深知君謂其少年䏻自植立奉母尤盡孝飬要為有¶
所見而云也黄夫人扵君嚴而有㤙公退莫歸必詰¶
其所理之政茍至平允則喜溢顔閒一或未然深加¶
責譙曰我見尔父決事多當否迺易知耳君之先事¶
慮患将以置母扵安全母之不舎其子復将相依以¶
生是皆骨肉之深愛母子不能自巳之至情而亦豈¶
料夫禍釁之起乃常出扵智巧之外然則自盡吾孝¶
自盡吾誠雖死猶生尚何慊㢤君諱璹字壽朋孫氏¶
<pb:KR4d0505_SBCK_012-2a>¶
系出河朔九世祖全照有功澶州當𥙷牙校以譲其¶
季而南逰吳越占藉干鄞之甬東廂為鄞人是生宗¶
顯宗顯生忠忠生周周生義端義端生諤諤生允諤¶
布衣領㫄縣昌國榷酤而卒丧在殯榷所火起烈熖¶
次及之允伏柩上呼號哭踊繼之以血户牖廬落皆¶
燬獨菆塗筵几儼存一邑震異允扵君為曾祖特授¶
承務致仕承務生枝与其子起予同登嘉㝎七年進¶
士苐扵君為祖以迪功郎監潭州南嶽廟累贈朝散¶
大夫南嶽二子起予願質願質君父仕至朝散大夫¶
工部侍郎南嶽早從宣献樓公端憲沈公正献袁公¶
游及見徽國文公而證其所受䆳學䧺文朢于一時¶
嘉定更化甞詣公車拜䟽極言天下大計不見省罷¶
<pb:KR4d0505_SBCK_012-2b>¶
歸慨然欲用其學所著書曰海上藳蔵于家孫氏八¶
世二百年善植而益滋孝鍾而屢顯積誠累徳天實¶
臨之人實信之然能致祝融囬禄之潜熛息燼而不¶
䏻使斧螗鋒蝟之囬面革心豈天道無知有時或然¶
而其可恃者則未昧也君娶荘氏子男一嗣明将仕¶
郎死亦三十年孫男三元&KR0779;元佐元蒙曽孫男十有¶
一重紀至元五年其歲巳卯距君葬六十三年矣貫¶
㳺鄞還次餘姚元蒙客授是州道君死事悒悒不勝¶
哀恫若欲祈貫爲辭以泄其湮欎之思而重扵言焉¶
又明年至正之元貫䝉¶
恩召還禁林元蒙迺以其状并録三世幽堂之誌寓¶
書拳拳申前請貫悲君之遘難罹凶者如彼而喜其¶
<pb:KR4d0505_SBCK_012-3a>¶
嗣慶紹聞者如此則爲序而銘之銘曰¶
生孰爵之死孰搏之母子天性孰構虐之母實有子¶
子實有社幸生遄死駢首膏野維孝維慈有不亡者¶
尔世工儒蓄盛涵深将騫将翔鎩羽而沉有令子孫¶
思廣徳音不昧維神尚赫其臨¶
　　　瀏陽州學教授張君繼之墓誌銘¶
繼之姓張氏諱繼祖字繼之世居婺之金華爲金華¶
人張氏出軒轅之後軒轅氏五子其一爲弓正以其¶
業氏唐有龜齡始居金華後乃去隱東海上龜齡即¶
志和自称玄真子烟波釣徒者也至今縣多張氏尚¶
皆称龜齡之裔然代遠宗湮莫可考矣曾大父諱宗¶
義大父諱大能父諱景巗三世皆隱約田間力田以¶
<pb:KR4d0505_SBCK_012-3b>¶
自封殖而其家浸𥙿則始扵大父繼之早孤大父知¶
為令噐特愛異之使從學城中而繼之亦克自奮厲¶
課誦讀晨夜不輟天未曙挾冊映簷光而諷繹之夜¶
分燈屢涸猶吾伊未絶飬其氣以充其所學充其學¶
以必見扵行其志皦如也延祐間郡上其才行得署¶
饒州雔溪書院山長&KR0690;苐成遂調瀏陽州學教授至¶
則究心學政復其侵田為之圗其廣狹之形稽其歩¶
畒之實刻石學官以防姦制弊㑹守貳闕大府檄繼¶
之攝承郡事時歲荐侵道殣相枕藉方下令勸分賑¶
飢繼之為設方畧使持劵左入受粟右出區畫既㝎¶
衆無壅閼竟事帖帖無譁二年以大父丧棄歸視封¶
窆道逺予告滿百日以例免重紀至元三年再至湖¶
<pb:KR4d0505_SBCK_012-4a>¶
南選将赴調亰師未行而卒五年己夘十月廿三日¶
也繼之沉&KR1063;質敏言論忼慷要為彂必有合扵義少¶
讀史至魯仲連傳見為人排患釋難觧紛亂而無取¶
奮然扺几曰士當如是而巳其扵嗜善疾惡如口之¶
扵味無弗得也大徳中縣有桀黠吏酗虐扵民民皆¶
恇怯莫敢觸其鋒者繼之䟽其姦状訴之部使者詞¶
直理順卒寘吏扵法而繼之亦無幾微見扵顔面繼¶
之之有藴于中者百未一試而遂死矣使其再轉得¶
百里之地以少展其志其所樹立有足觀㢤繼之生¶
至元丁求得壽五十三娶唐氏子男三道慶道生道¶
友孫男三塤填坦孫女一尚㓜葬得吉卜于資善里¶
天山之麓将以至正元年十月辛卯窆道生以潜溪¶
<pb:KR4d0505_SBCK_012-4b>¶
宋濂所次状来泣拜請銘予惜繼之有致用之才而¶
不幸湮欎弗獲自致扵用迺為序而銘之以慰繼之¶
扵圡中而且以塞道生之衰思焉銘曰¶
玄真自放于畋于漁以㳺乎玄樂道著書長山之陽¶
有植其閭世徳綿綿不淪以胥繼之強學彂聞扵儒¶
耕不逢年豈繫菑畬有子而令尚食其腴載徳維辭¶
刻在幽墟¶
　　　元故将仕郎婺州路義烏縣主簿贈巫中大¶
　　　夫東平路捴管輕車都尉追封清河郡侯張¶
　　　公墓碑銘(有序)¶
南宫張氏其先盖安平人金季甞徙宣徳又徙南宫¶
南宫為真定府所統縣故張氏塋在其縣将相西鄉¶
<pb:KR4d0505_SBCK_012-5a>¶
北杜村将仕郎婺州路義烏縣主簿府君祔第三域¶
府君卒葬二十五年而其子國維自吏部侍郎出守¶
濟寧升秩三品贈府君至東平路捴管階亞中大夫¶
勲輕車都尉爵清河郡侯國維服承休竉循念先徳¶
将鑚石掲辭以貽世訓嗣乃使来請文則爲序而銘¶
之序曰府君諱演字某&KR0970;知力學長以文法無害推¶
擇爲其府掾宋平大選州縣宫属燕南按察使適以¶
府君名上𥘉試潭州湘隂縣丞改江西榷茶都轉運¶
使司知事行御史臺察㢘舉其績遷山南湖北道提¶
州按察司知事在官以病免㢘訪使者復状府君遺¶
逸上之調瑞州瑞昌縣主簿兼尉秩滿真主建康溧¶
陽簿漂陽升州移義烏府君時年七十又一國維由¶
<pb:KR4d0505_SBCK_012-5b>¶
中書東曺掾擢江淛行省左右司都事當以事如温¶
州謁告来拜府君捧觴上夀意愉愉如也期以冬還¶
奉府君&KR0556;飬錢塘未及期而旋笑語益懽曰吾徯尓¶
久矣是夕疾作因㽞侍醫藥踰兼旬而卒即載其柩¶
与北歸又四年始得視窆卒以大徳五年十月廿一¶
日窆以九年某月某日府君在江西值中更茶法或¶
謂宜倍賦府君獨言江南新定多取以自利不若薄¶
征以利人議者多是府君法得不改在瑞昌完蓇廨¶
署興起學舎作大役而力田之農見其楹桷之煥美¶
而不見徴發之及已比境有疑獄當讞輒移府君就¶
鞠雖鉤得其情而論法常務平允在溧陽歲部糧時¶
大旱貧民實不能具舂藳出俸錢市粟代入其輸來¶
<pb:KR4d0505_SBCK_012-6a>¶
義烏未久民知其善人長者喪行巷哭皆衰盡府君¶
外柔和而中健敏居官治家細行必飭方是時同府¶
舊寮多列顯要府君能一抑首降氣則羙爵豐禄可¶
指取也然飬完守固坎壈終身而蓄其贏餘&KR0816;受榮¶
名之報其必扵天者何若是信㢤府君之父諱徳林¶
贈中順大夫中山府知府上騎都尉追封清河郡伯¶
母石氏清河郡君府君之配清河郡夫人白氏先卒¶
子男二國綱管領真定打捕民匠捴管國維亞中大¶
夫濟寧路捴管兼管内勸農事無本路諸軍奥魯繼¶
配苗氏無子卒林氏亦&KR0816;子男一國紀孫男八樞棟¶
朴早&KR0816;某某某昌寕永寕孫女五國維字輔卿㦄十¶
官嘗以徳安屯田総管出議鹽法山東其所因革㝎¶
<pb:KR4d0505_SBCK_012-6b>¶
著為令材問蔚然為時知名人故䘏典行得褒贈府¶
君自朝散大夫冀州尹上騎都尉清河郡伯以載膺¶
今秩盖古之人禄不逯飬則無以及乎親而廼茲克¶
自樹立尚徼夫沛渥以有爵級勸忠興孝之道抑良¶
顯矣繋之銘銘曰¶
君子觀時用謙治盈惟&KR0816;舒舒不漬尔成繄彼流坎¶
既抵既平䟽為濤瀾亦順無傾昔公仕𥘉豈有過計¶
必即其優必要其至矧是沒身間閱二紀乃承¶
寵章乃顯奕世本扵天者有抑斯崇氣至誠存聲竅¶
徐通不錮其微不枿其充穮之蓘之穫之屢豐是豐¶
匪多公子令善丗猷以升惟克允踐¶
大帝卑矜侯圭侯冕賁于泉幽碩碩憲憲公侯之宗¶
<pb:KR4d0505_SBCK_012-7a>¶
墓則有儀桓碑六尺載趺以龜爰刻斯銘釁塗用犠¶
来省来瞻孫曾具宜¶
　塔銘¶
　　　萬壽長老佛心寳印大禪師生塔碑銘(并序)¶
佛心寳印大禪師正席萬壽十有七年諸縁既稔百¶
廢具脩言随道流緇素歸仰其大弟子䓁因入室次¶
合掌稽首而白師曰身加虚空縁有患生刹郵㦄刼¶
形蛻神㽞昔吾佛祖觀法逹變雖存不存示作摽指¶
是窣堵波何間生㓕以幻待幻有非幻者我諸比丘¶
将為大師鑿深攻堅豫卜蔵域譬則聚沙即以成佛¶
豈不百年非見實見扵是禅師植佛微笑為作證明¶
塔成其崇三十尺而趾之廣三分閷二在髙梁河西¶
<pb:KR4d0505_SBCK_012-7b>¶
漆園昔金天㑹中萬壽𥘉祖青州辯和尚提洞山宗¶
旨鳴道發源閱代二十有八而禅師實纂其緒以大¶
其承禪師名思慧字訥翁建寜浦城黄氏子家世文¶
儒學甫究轉徙齊魯遂依東平鞍山新公年十九新¶
爲祝髮授具出見東峰滿靈巖順皆嘖噴噐許瓶笠¶
逰亰首參林泉倫公復從東川譲公拈機英朗川信¶
以衣頌命開堂勘驗學者出世夾山遷盤山又遷中¶
山乹明退隱萬夀㑹萬夀席虚衆請𥙷䖏三遜而後¶
即事凡脩嚴祖徳㑹同二塔築丈室東軒作聖壽下¶
生院新邸舎復侵田種種勝囙皆以慈忍力而得成¶
&KR0556;名徳彰升¶
仁宗皇帝詔錫銀章領曺洞正宗諸方衲子来學京¶
<pb:KR4d0505_SBCK_012-8a>¶
師以萬夀爲法奥青州爲不死嗣音有人信㢤天童¶
雲外岫公在江之南最號洞山星鳳将示化遺戒其¶
徒奉書䟽赱半萬里起禪師脩丹霞宏智故事禪師¶
曰吾住山三十年如孤舟抵岸倚著自在何能以身¶
而更狥物即拈香爲岫說法謝遣来意然則是諸比¶
丘累塔信道而期之永夀者不猶賸乎觧梁栁䝺時¶
官頌䑓輯所聞睹爰作序偈偈曰¶
塔在世間吹累一塵載地不壓學山与鄰陶甓琢石¶
有裒有因成之自我尔以爲神若何所見分别同異¶
謂是法身無生滅義生知涅槃㓕見舎利人塔強名¶
等無二噐衆諦之来顛倒其中以鏡取照影實形空¶
我訊萬壽非廓而通我瞻靈峰非積而充是浮圖身¶
<pb:KR4d0505_SBCK_012-8b>¶
號寳印&KR4403;本無所蔵由智願集但見勝光從一豪入¶
如琉璃樹如黍珠粒自性圎明著䖏現前一爪髮膚¶
毛孔萬千對此瓦石說法熾然我尔重耒後五百年¶
　墓表¶
　　　元贈承事郎婺州路浦江縣尹金府君阡表¶
府君姓金氏自其上世占民數婺州浦江縣至府君¶
尤愿慤有称于郷盖晚而見其子徳潤仕學有端緒¶
遂以考終延祐三年去其葬八年徳潤寔来亰師具¶
凡世業行治丐文翰林學士丞旨廣平程公亦既植¶
碣隧上又七年為至治三年¶
今天子始正大寳下詔改元嘉恵㠯工竉及其先由¶
㝎褒䘏之制自一品而下正従品各七階官勲爵次¶
<pb:KR4d0505_SBCK_012-9a>¶
差扵是徳潤以承事郎爲常州路宜興州判官品在¶
苐七得贈封父母妻明年五月¶
命下即用所得官贈府君承事郎婺州路浦江縣尹¶
其配吴氏追封宜人徳潤拜受感泣尋以書走京師¶
乞辭扵其郷之友栁䝺曰惟吾父流慶啓祉以施及¶
扵徳潤故徳潤自著仕籍四遷而沗今秩遭逢¶
聖代廣孝崇仁遂&KR1522;¶
渥澤𬒳飾泉壌實惟踈逖小目之至榮然累善成徳¶
不耀于躬而卒延昭于我後人者抑有自来徳潤将¶
謁吿大府歸奉¶
命書哭奠墓次若假兹窆石劖識厥羙以示子孫則¶
扵法爲宜敢藉是有請䝺方執茟隷奉常以誄行銘¶
<pb:KR4d0505_SBCK_012-9b>¶
㓛爲軄而君又以義請而可以讓昔吾鄉先生陳文¶
&KR1063;公有言浦江在婺爲山邑非賓客啇賈之所犇湊¶
民生其間往往檏茂質實力農務本恥扵華言偽行¶
而長吏至則相與安樂之雖古書傳所載禮義之俗¶
不過如此盖自以爲他邑所未見以䝺&KR0970;所逮聞則¶
若府君之輩流儕伍幾足以當之而仐四十年中日¶
遷月革䆮与向異力農務本之習亦少衰矣觀府君¶
克䔍扵其身而有俟扵其子孫則檏茂質實之遺其¶
報施乆近豈不卓然可徴㢤然則爲之後者無愧扵¶
其先則無愧扵其郷所以承籍¶
國家之休竉以自芘賴其来裔者庻其在是府君有¶
三男子其中子則徳潤也吏部方録其平獄之効将¶
<pb:KR4d0505_SBCK_012-10a>¶
叙勞進秩駸駸用扵時金氏忠孝之潭其益滋乎泰¶
定元年歲在甲子秋七月𥘉吉徴事郎太常博士栁¶
䝺撰¶
　　　代張公作官原墓表¶
先君棄諸孤時某盖始仕祿不逯飬也扵是太夫人¶
方未衰某迎侍官漢鄂遂来亰師忽念歸曰吾　人¶
事不復出巳既數年即世距先君卒十有九年後六¶
年為至大二年始忍死唘先君之殯合葬于官原兆¶
次其明年某登¶
朝叅議樞宻院入中書為左司郎中属¶
武宗皇帝推㤙内外詺凡臣工咸得追竉其先遂贈¶
先君中順大夫上騎都尉封清河郡伯太夫人清河¶
<pb:KR4d0505_SBCK_012-10b>¶
郡君亡幾某自免歸奉¶
誥哭奠墓下且将脩治先廬兾朝夕護眎松柏重伸¶
霜露之思而兩浙轉運使命下復随傳去又六年¶
今天子大廣孝治申㝎褒典自一品而下正從品各¶
七階官勲爵次差某適以非才備數叅議中書省事¶
秩視三品得贈封二代扵是先祖贈中順大夫禮部¶
侍郎上騎都尉封河内郡伯祖妣劉夫人河内郡君¶
先君贈亞中大夫祕書太監輕車都尉封河内郡侯¶
先妣河内郡夫人又明年某由叅知政事除工部尚¶
書數月遷宣政副使品在苐二有司加贈封如制乃¶
進先祖嘉議大夫禮部尚書上輕車都尉河内郡俟¶
祖妣河内郡夫人先君中奉大夫中書叅知政事護¶
<pb:KR4d0505_SBCK_012-11a>¶
軍河内郡公先妣封如故某材智淺下弗克肖似每¶
惟先君訓言在耳敬巳勤¶
上夙夜匑匔故自出入班著餘三十年致茲沗竊塵¶
列侍從有禄有位是皆祖考積善成仁不享其隆以¶
施及扵某遂得遭值¶
聖明澤霑幽壤重封絫爵褒榮光大實維¶
國家竉綏臣子之至恩然稽厥世羙則所以委祉乗¶
貺于我後人者抑有自矣先君履行卒葬之詳有隧¶
道之碑此不著著其顯受¶
命數扵¶
兩朝而可以芘賴来裔者如右延祐五年歲在戊午¶
三月十五日丙子男中奉大夫宣政副使某表¶
<pb:KR4d0505_SBCK_012-11b>¶
　　　武徳将軍劉公墓表¶
武徳将軍益都淄莱萬户府管軍千户劉公既殁葬¶
之幾年其孫源&KR0670;爵鎮守龍興将北歸其鄉樹碑公¶
墓著其功伐表示来世翰林直學士李君伯瞻為之¶
請辞扵余盖千户𥘉起民伍署為軍校在滕國武愍¶
公麾下號為材勇善騎射每攻城掠地常先登䧟陣¶
最其㓛籍至錫金符長千夫固宜錄之忠武将佑之¶
略矣學士武愍孫也余甞撰次武愍功行文之建昌¶
新廟之碑知其善戦善陣而能克成厥勲者抑豈無¶
資扵爪牙之助㢤謹按千户諱用世家遼東自其父¶
諱福始以¶
親王移相哥管驅户官耒居淄川故今為淄川人福¶
<pb:KR4d0505_SBCK_012-12a>¶
既老千户遂承其軄至元六年以丁户隷軍簿郡檄¶
權署千户九年武愍受¶
詔南攻襄樊千户實以其軍從三月破土城先登以¶
㓛受賞十年正月破樊城又有㓛苐其次上之廼真¶
受¶
宣命以千户領元管軍十二月破武磯堡㩀其木栅¶
四重決濠水灌城中即以其所樹雲梯登陴殺獲甚¶
衆㑹行省官分道進兵千户復從戦丁家洲殱其軍¶
奪其戦艦㓛状上十二年命下進爵武略将軍十五¶
年九月還從武愍南征次廣州敗王侍郎軍閻部口¶
又敗凌制置軍海珠寺下十六年正月与宋兵接戦¶
崖山千户手獲其都統制祝永昌副将孟徳又得䧟¶
<pb:KR4d0505_SBCK_012-12b>¶
陣軍人韓松以歸而宋之遺燼湮滅無餘矣凱旋苐¶
㓛既加武徳将軍錫佩金苻鎮守龍興千户二子長¶
世㤙有膂力能挽強命中自武愍南攻常挟弓矢以¶
從崖山之戦武愍出竒計作射棚度与南舡相當選¶
善射者七八人命之射而世㤙与焉絃不虚彂自夘¶
至午陸秀夫遂抱宋䘙王赴海死𥘉以行省知印權¶
署銀牌捴把命未下旋得耳疾以其弟世英&KR0670;父聀¶
屢以㓛進爵在軍餘二十年慨然曰昔吾父吾兄少¶
長行間間関百戦出萬死中頼¶
國威靈受¶
主師成算以獲斯寵今吾兄之子已能荷戈帶甲宜¶
從世嫡之例還其禄秩吾退居田里私心安焉故源¶
<pb:KR4d0505_SBCK_012-13a>¶
得踐其世官在軍九年舉職不懈又能得士卒心可¶
謂克承其家者哉千户娶楊氏墓在淄川之明水鄉¶
黄朱店南阜下予觀自古偶夫¶
興王之運而顯建㓛業之臣豈出扵單智獨㫁㢤必¶
有為之輔翼左右者矣方武愍征南之師秉仁蹈義¶
所向無敵計其一時如千户之以戰多名在賞典者¶
無慮數十人而今未及五六十年世已鮮有傳者則¶
夫託之金石以貽永久寜惟子孫之責亦固世論之¶
公升降所繫余雖不敏尚安得而辞天暦二年歲次¶
己巳夏四月丙午文林郎江西䓁䖏儒學提舉栁䝺¶
譔¶
　　　太康王氏扶城墓表¶
<pb:KR4d0505_SBCK_012-13b>¶
異時蔡金訖籙河汴塞流天兵所次勢如奔電創殘¶
艾滅豈間良窳故夫閭居巷䖏之夫有能出一智建¶
一䇿全百十扵膏血之中則天必封培其後使世食¶
祉報有加無已盖以為均覆均載並生並育平時則¶
友助相資遭變則保抱弗貳吾寕枕藉以軿&KR0556;死所¶
而不忍暌隔以獨覬生存此所謂義也而亦分也天¶
頋何能私寄豐嗇扵是人㢤太康為縣在夷門以東¶
縣有小扶城故甞置縣其地岡阜完厚水泉冽甘其¶
封樹隆然以髙者王氏之墓而王氏縣人也初歳在¶
壬辰汴亰已破師壓縣境民奔竄四出莫知向方王¶
氏有諱義曰七府君者獨先与其六兄鑿地爲窟室¶
度可容數百人凡親屬里黨之願以身来歸者悉納¶
<pb:KR4d0505_SBCK_012-14a>¶
寘其中又時出營取糗粮以賙餉之他日六兄竊歸¶
其舎道遇哨其為所掠致府君奮百死以計㧞之而¶
兵亦卒不能害亂既定凡府君之家与依之以生者¶
完輯如𥘉而比近井落至百里無人聲府君七兄弟¶
居同室食同煬同生同死自少至老莫名一異由府¶
君之順成之也中統始元南亰諸路都捴管府檄署¶
府君太康縣尹府君為時賦調以供軍朂耕殖以重¶
夲縣以理聞無㡬棄去退然邑里間人人知為謙謹¶
長者中斥已田給宗婣卑之劵不為毫髮吝惜至元¶
十一年春秋七十又八&KR0816;家即葬先墓之次其配李¶
氏少為令婦老為賢母後府君三十六年而&KR0816;年八¶
十六至治二年苐三子元亮升¶
<pb:KR4d0505_SBCK_012-14b>¶
朝以㤙贈府君從仕郎追封李氏宜人泰定二年元¶
亮進奉訓大夫江西䓁䖏行中書省檢校官品在苐¶
五加贈府君階奉訓大夫官汴梁路鄭州知州勲飛¶
騎尉爵太康縣男李氏加封太康縣君扵是去府君¶
&KR0816;葬餘五十年而天㤙便蕃竉及門祚生有禄食殁¶
有号榮向之阡䏈畛接者或泯泯無繼或厪厪未墮¶
獨王氏之宗前承後引聲光日起支庻日滋謂樹徳¶
不由乎人吾不信也然則府君之全活属黨扵万殞¶
一存之𥘉亦頋吾分義之可爲而爲之耳𥘉何甞有¶
計較封焙之心焉觀其所致&KR0647;其所施嗚呼果㢤府¶
君三男子長成行司農司宣使早世次中殤又次檢¶
校君也二女皆嫁里中人宣使子男三女二孫男女¶
<pb:KR4d0505_SBCK_012-15a>¶
各四檢校子男三女四孫男二檢校字長卿以明法¶
選吏臺部由中書左曺掾為㫁事官經㦄光禄寺主¶
事嘗鉤校徴理麯材欠緍為鈔三千定而畸語聞有¶
旨登之賞典時論推其清幹方積年勞馴致顯融余¶
見府君之累爵重封未艾也泰㝎四年余以文學繋¶
官江右長卿不鄙而与之逰具論其世如此請余辞¶
表諸墓上余又聞長卿言家有金源𥙷官誥知其上¶
世甞封上護國而亡其諱誥雖不完至今存焉則王¶
氏之啓慶其源固有自来迺為&KR0690;次行業使歸刻冡¶
石以俟且以厲時人其有彂㢤明年泰定五年歲次¶
戊辰春二月日在丁酉文林郎江西䓁䖏儒學提舉¶
栁䝺譔¶
<pb:KR4d0505_SBCK_012-15b>¶
　　　雙峯先生墓表¶
雙峯先生卒扵至元丙子而葬扵大徳丁酉死骨既¶
朽宰木加圍距今将三紀孤崇善亦且老矣迺始勤¶
勤介其外婣項炯可立請予曰昔吾翁學得扵巳而¶
信扵人人謂其必将有以自見&KR0556;令不大潤澤扵時¶
顧豈不能取世一科一級如射者之必至扵彀而巧¶
与力違垂得復失晚遭改物以幽欎死尚幸家書一¶
二僅存餘澤未盡殄滅惟是隧間之石未有刻辞敢¶
以状私于執亊使崇善它日有以下見吾翁而吾翁¶
託不朽烏是在執事而已予忝可立乆敬之交而皆¶
業扵文不鄙見諉其何敢不諾然而聱迹不相聞也¶
輩行不相接也徒将考言諏行則有馬氏之狀在馬¶
<pb:KR4d0505_SBCK_012-16a>¶
氏名良驥先生之友而參政眉山楊公之客也詎欺¶
我㢤按先生車氏𥘉諱若綰字　臣後更名垓而字¶
既行矣學者尊之配其徳称雙峯先生車氏籍于台¶
之黄巖謳韶里㫁自永嘉徙来計其時固唐末五季¶
之交也曾祖諱瑾隱馬家山有至行名載郡乗祖諱¶
似度父諱景山皆老扵儒先生少警敏而學又早成¶
年十六与其父偕以名上春官不中苐慨然曰吾家¶
數世湮鬰不遇我豈能終与造物競㢤然聞皇帝王¶
伯之略道徳性命之奥由學以致頋吾力有未至耳¶
乃与從父兄諱若水字清臣合志而共&KR0688;焉乆之覺¶
胸中浩浩彂而為言閎放無涯涘扵是車氏之學擅¶
雄扵州里間王蕐父守台新上蔡書院城東東湖上¶
<pb:KR4d0505_SBCK_012-16b>¶
首以賓禮致之雖政事微有闕失亦藉以弥縫調齊¶
凡皆以學故也咸淳末㳂特㤙授官得迪功郎調建¶
寕府浦城縣尉郡守趙公景緯薦其學行而丞相王¶
公&KR2883;亦雅知先生有史才将延入史館奏方上而國¶
事去矣丙子間兵棘俶興盗鋒孔熾先生蹙蹙不能¶
容去之曾祖隠䖏馬家山隱焉遂以其年十一月癸¶
夘卒馬家山得夀五十五子男五濬老瑛老夭漳孫¶
為從父兄後与先生同學而成者也次崇善瑢老配¶
賀氏臨海大姓女先生卒時崇善瑢老尚&KR0970;賀夫人¶
擕之三徙遂依外氏以再造其家進二子扵學有毋¶
道焉卒至元癸巳八月庚戌年六十一合葵故所居¶
里鳳凰山之原十月甲辰葬之日也孫男七伯湛公¶
<pb:KR4d0505_SBCK_012-17a>¶
杲公采伯殷伯禮伯成延年孫女五皆嫁為士人妻¶
曽孫男七女二當先生自力扵學時里中仕者雲起¶
門户烜赫過者不敢側睨未五十年巳聲銷景絶丘¶
墓所在夷為畦遂而先生之世崒然秉禮方以昭徳¶
炳幽為事則天之定勝久矣𥘉先生之季父韶溪先¶
生諱安行早登潜室陳氏之門陳氏為𬗋陽文公髙¶
苐弟子其授受最有原本清臣既委己&KR0556;學得其宗¶
要而先生又繼起從之凡天人之精藴義理之淵微¶
毫研縷䆒蔀彂窽露知之而必可言言之而必可行¶
若天地隂陽日月星辰之運行春秋疆理禮樂刑政¶
之分合孔門諸弟河汾關洛之緒傳荀揚佛老縦横¶
捭闔之機籥㑹粹衆說㱕扵至當則有性理要指訂¶
<pb:KR4d0505_SBCK_012-17b>¶
覈禮經分刌制度謂丧服之親䟽隆殺深衣之續祍¶
鉤邉雖家禮之證定註䟽之引援亦庸有所未盡用¶
廣頭在下之說以改正深衣辨内外正降之義以圖¶
列服制其學盖深扵禮矣清臣世謂玉峯先生所著¶
書若宇宙略紀别自傳學者而先生之書或在或亡¶
則台人類能言之而世未有深知之者系曰學以善¶
己而行非其覬也言則成文要以知其類也屈信者¶
時是尚論其世也錮深蔵宻繄後人之利也¶
　　　金谿羽人查廣居墓表¶
查君臨川人姓查氏諱居廣字廣居少入金谿望仙¶
觀受度為道士復去之上饒龍乕山中從廬阜黄尊¶
師石翁學為詩尊師愛其類已授之㝅率裁以尺度¶
<pb:KR4d0505_SBCK_012-18a>¶
君更感謝自奮甞東㳺至鄞海上還渡浙憩乕林山¶
久之得楊推官仲弘詩七言仐體服其雄浩又得范¶
太史徳禨詩五七言古今體服其清峻皆手抄口誦¶
心領神觧期与之俱化泰㝎丙寅余以提舉學事涖¶
豫章君将㳺匡廬過之与極論詩道而余銳欲翼君¶
以進㑹時暑不果往因槖其詩西之清江百丈山求¶
太史之廬而&KR0816;業焉太史亦欣然㝎其可傳者五十¶
餘萹序為學詩𥘉藁以張君之志明年君即館豫章¶
還往益熟論議益切又明年余受代去君悒悒不勝¶
情余曰君方外人豈不能復入東謀一再㑹乎君強¶
笑頷之𥘉与君同為詩者危素太朴後与君上下頡¶
頏者王漸玄翰掲車子舟余㝡善是四人以為江右¶
<pb:KR4d0505_SBCK_012-18b>¶
後来之秀而素乃以書言君死矣余為之西向哭哭¶
巳則曰天果不欲昌吾詩乎胡為使君之駕将騁而¶
遂蹶乎又胡為不葆君之玉未磷而巳缺乎余壹莫¶
知其故也君早孤質&KR0779;而近迂所交多畸人静士稚¶
嗜佳山水杖屨所㦄攬結竒秀資之賦詠無遯思焉¶
使幸至中夀則不懈而及扵古獨詩乎㢤君以天暦¶
已已秋得疾卧鐡柱延真宫其冬十二月道友鄧居¶
明与其徒葛世蕃迎歸仁夀觀&KR0816;其月庚戌年四十¶
六明年正月戊午為竁葬犀原臨川䖏士孫君履常¶
奎章閣郎官掲君㬅碩武夷徴士杜君原父尤知君¶
君之葬素既銘而納諸幽矣又欲余言表墓以賁君¶
扵地下素之善君有始終㢤是年至順改元歲陽庚¶
<pb:KR4d0505_SBCK_012-19a>¶
午秋九月既朢東陽栁貫述¶
　塼誌¶
　　　亡妻墓&KR3115;志¶
貫亡妻盛氏諱㳤婺之蘭溪人生十有九年而歸貫¶
得年六十一終于寝以重紀至元三年丁丑歲冬十¶
二月甲申葬下梅塢子男三卣同囙孫男三秬頴穆¶
秬夭始貫為國子博士㤙封宜人再以貫出提舉江¶
西䓁䖏儒學加封浦訌縣君生宋咸淳庚午八月一¶
日殁至順辛未十一月九日兆成先窆俟吾他日同¶
竁太常愽士栁貫誌子玄甎納諸其幽¶
　　　殤孫墓塼誌¶
中殤童子栁秬生庚申死壬申年十有三劣肓於東¶
<pb:KR4d0505_SBCK_012-19b>¶
陽外氏家七歲從䆠豫章八歲出從小學師十嵗歸¶
山中誦書冩字不督而勤性潔脩知自立扵禮志如¶
成人至順二年辛未冬十一月祖毋浦江縣君盛氏¶
卒童子亦病明年春浸劇更數醫不能已其夏五月¶
丁丑夭又明日己卯塟之桐柏橋東大父太常博士¶
貫重衰童子無致天之理而不克年乃灑涕濡朱識¶
童子辛葬月日于玄塼納之壙中¶
栁待制文集卷之十二¶
