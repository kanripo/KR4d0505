# -*- mode: mandoku-view; -*-
#+TITLE: 柳待制文集
#+DATE: 2015-09-11 16:25:56.611658
#+PROPERTY: ID KR4d0505
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 16
#+PROPERTY: FILE SB04n0313-016柳待制文集-卷第十六.
<pb:KR4d0505_SBCK_016-1a>¶
栁待制文集卷之十六¶
　序¶
　　　共山書院蔵書目録序¶
汲郡張公自始仕好蓄書洎通顯矣益縮&KR0145;奉錢轉¶
市四方積三十年得凡&KR0052;史子集若干&KR0195;既以蔵之¶
其居共城蘇門百泉之上而類次其目録如右延祐¶
三年公參議中書省之明年䝺来亰師實客授其家¶
間乃得其𫠦謂目録者而觀之盖其𫠦儲自五三載¶
籍外羣聖百家之言咸在亦既嚅嚌其&KR0254;澤而掇其¶
大者用之天下¶
國家其緒餘則以敷遺後人若公之心可謂無累扵¶
書者矣然經以載道史以載事上下數千年宇宙之¶
<pb:KR4d0505_SBCK_016-1b>¶
運古今之㑹相尋扵無窮者至捴捴也帝王之盛道¶
在人心固莫非全書而秦之煨燼秦自煨燼之漢之¶
表章漢自表章之書無毫髮損益也自時厥後執䜟¶
緯以談&KR0052;而&KR0052;始離黨私門以議史而史始誣傳註¶
紀述之家盖蠭起蝟興十百古人不啻雖以向歆父¶
子之錄略班固荀朂之甲乙元嘉之有部崇文之有¶
目僅心扵一時中祕之蔵而巳況夫世變不齊文字¶
日滋吾而持數寸之楮欲以殚窮其名類吁亦狹矣¶
今公𫠦聚之書浩穰若是則譜而稽之固其𫝑有不¶
淂不然者而豈賸之云乎抑聖賢之精神心術寓諸¶
書其言道徳性命至矣而制度儀章扵今尚幸可考¶
莫詳扵禮樂夫既載之之詳而又原扵人心爲易入¶
<pb:KR4d0505_SBCK_016-2a>¶
則伯夷后䕫之教是宜旁薄洋溢千萬世而一日也¶
然五禮六禮之殊倫五音七音之易位遂有&KR0145;其進¶
退俯仰髙下清濁之數一切紛更貿亂之用綿蕝以¶
易三朝之儀因同室而紊都宫之制上齒之俗微扵¶
鄉飲之不&KR0113;成人之道息扵&KR0227;禮之不&KR0688;至論鍾律¶
則銖黍既差均莭何有五量三統己因之無𫠦適主¶
雖奉常𫠦肄亦且弊弊扵龜茲之部棃園之𠆸而鄭¶
衞不&KR0085;滛矣嗚呼亦安知五帝三王不相沿&KR0670;之說¶
其流遂至扵此耶此有志之士跂踵禮樂之興而庻¶
㡬乎人心可正世教可𨺚尭舜禹湯文武周公之治¶
可淂而致也今¶
上而鋪猷叙倫之¶
<pb:KR4d0505_SBCK_016-2b>¶
君下而明理宣化之臣大廷之議頋必有及扵稽古¶
禮文之事者聖賢逺矣精神心術𫠦寓條在書綱在¶
録可㮣舉而將之也非公之朢而奚朢㢤䝺之淺學¶
何&KR0085;以知之&KR0186;因序述而&KR0060;有獻扵公焉¶
　　　東亭圖序(代趙承/旨作)¶
東亭圗圖東亭之景也凡亭之景十數而不以名焉¶
亭最勝也盖東南出古邢城三十里許有村曰竇村¶
是為魏國張忠宣公家别墅而東亭以方名則今大¶
司農彦清父之為之也墅最扵村亭最扵墅墅有材¶
有畦有堂有廬有百泉之流有蓬鵲之山浮嵐動靄¶
朝姿夕狀頃刻萬變亭盖一舉自盡淂之亭猶圖也¶
圖猶亭也始張氏之上世㦄宋金隐約扵是村者百¶
<pb:KR4d0505_SBCK_016-3a>¶
有餘年迨忠宣公以宏村&KR0646;略事¶
世祖皇帝出入省寺為時名臣而今司農公尤以文¶
學&KR0013;遇¶
四朝秩躋苐一班亞疑丞直詞讜論實蕳¶
上知村之耋稚莫不誇艶公父子以為村榮而公亦¶
以謂此水此丘吾先人𫠦甞釣逰水原木夲吾無湏¶
&KR0119;忘也故自忠宣公去治苐于城而猶即村為墅其¶
後公以魏&KR0038;太夫人服舎官歸墅居遂築斯亭端憂¶
讀禮外睇瞻白雲行撫嘉𣗳屺岵之思終焉如新厥¶
今身在¶
朝廷乃心罔不在林野間嘗&KR0204;圖而諗余曰吾有是¶
圖猶其有是亭也圗在手即亭在心雖然見圗而不¶
<pb:KR4d0505_SBCK_016-3b>¶
見亭則啚為實亭為幻也見亭而不見圖則亭為實¶
啚為幻也子&KR0014;以荘語序吾圖實固為幻而幻亦為¶
實也余復之曰可圖者亭而不可圖者非亭也圖者¶
其幻而不圗者其實也方公年盛氣壮又淂遭值¶
聖明藻火¶
鴻業鋪張¶
大猷是皆有責于公之身凡天地間肖翹之品動植¶
之類直公圗繪之一物則夫託一亭一墅扵粉墨之¶
微以幻為實而尚欲余言系之抑又何也公之家其¶
先徳之隆世澤之滋則固千載一時之勝而其實宜¶
非圖𫠦&KR0014;盡若余之耄言乃其𫠦以為幻也畫者為¶
誰薊丘楊光祖也序者為余余吴興趙孟頫也¶
<pb:KR4d0505_SBCK_016-4a>¶
　　　席御史文集序¶
&KR0101;察御史元城席公卒三年始塟䝺為文以銘其竁¶
又&KR0025;其家得遺藳&KR0258;詩文若干萹公之友渤海嗣君¶
時亦為御史閔公無主後將刻傳之而賛為之序公¶
之學盖出扵𬗋山胡氏涵濡義理之真而含咀道徳¶
之華初不為葩柎粉澤以飾豔逞巧要自致扵用而¶
巳居亰師十餘年始得郎祕丘而曹&KR0560;乃無一事雖¶
食稍&KR0338;艱薄益甚然其氣夷慮澹終不肯希竉藉𫝑¶
一跡貴人門户獨其融恱睟盎之餘時時彂之聲歌¶
無𫠦病扵心故無𫠦失扵言大抵醳如也又十餘年¶
入御史署遂有言責于時嘯詠之情亦少减矣而忠¶
誠悃愊凡𫠦論建扵¶
<pb:KR4d0505_SBCK_016-4b>¶
國體民命尤&KR0548;&KR0548;焉不幸多病卒不得伸其𫠦言以¶
殁而賴以有存者獨辞焉耳學而不&KR0014;自致扵用豈¶
非命㢤&KR0690;其辞而知其心則公之學要為不悖扵其¶
師矣乃若嗣君䔍朋友之諒生死不爽汲汲然欲公¶
之言傳世信後其誼可尚也巳詩曰恵于朋友庻民¶
小子嗣君其知政者乎延祐七年三月十二日&KR0038;子¶
助教東陽栁䝺序¶
　　　閻氏嘉禾堂詩序¶
宇宙間粹羙純和之氣&KR0670;休彂祥固專萃扵人矣然¶
而地之𫠦載神之𫠦形&KR0137;亦間見扵物物豈&KR0014;偏勝¶
㢤殆氣之盛而不過有倐然而相感煥然而相符者¶
是則烏可誣也始余知讀訓典見周書𫠦列歸禾嘉¶
<pb:KR4d0505_SBCK_016-5a>¶
禾二萹盖亡私則以爲成周盛際其氣之磅礴洋溢¶
既巳萃而爲周召毛畢若而人則夫物之遇扵斯時¶
者鳥皆鳳皇獸皆麒麟木皆連理而禾皆同頴復奚¶
疑㢤是區區一禾之瑞史乃屢書之辞雖闕而下下¶
報上之義實猶有𫝊焉則其盛而不過又可獨歸之¶
氣而已也夫亦忠&KR0779;之澤冾于品物者如此而人不¶
得以専之欤厥今文䡄四同聲教㫄沾凡人才之翕¶
聚固巳上軋&KR0078;孔而下陋管啇矣宜其草木之英華¶
暢爲羙瑞層見&KR0232;出以章章乎氣化流行之盛而卒¶
未之聞焉余盖徯之久延祐七年余與西蜀侯巖亮¶
甫並客亰師間爲余道汾亭閻君顯卿我友也去濛¶
陽令即居成都毓禾于圃皆同本異穟而岐爲八九¶
<pb:KR4d0505_SBCK_016-5b>¶
至扵無𥮅民讙言曰是祥也閻君&KR0014;獨有之乎則以¶
状白于郡于行中書相臣曰休㢤盍以是羙歸之¶
天子庻㡬有¶
國之禎苻而我䓁与耀榮焉乃驛致于亰時¶
仁宗皇帝方齋居嘉禧殿事聞以禾宣付史館亦既¶
特書諸筞𫝊示無極君復侈¶
上休徳即名其堂嘉禾堂蜀之勝士若朝之聞人注¶
往聲之詠謌以斧藻閻氏千載一時之遇扵是君改¶
令龍逰其子敏道亦辟掾雲&KR0047;行省適以事来將便¶
道過家奉觴登堂絃匏諸詩以爲君壽子&KR0014;序之則¶
敏道是来爲益有遇矣余聞閻君仕蜀三十年&KR0014;以¶
清縝致名譽有子五人峥峥自奮抑賢乎余前𫠦云¶
<pb:KR4d0505_SBCK_016-6a>¶
粹羙純和之萃盖以氣言也盛而不過&KR0137;于其人或¶
于其物是皆感之而至觸之而應莫之致而致之一¶
禾之瑞亦曰自夫閻氏者始而豈一家一郷𫠦&KR0014;獨¶
當之㢤余既尊其𫠦聞而信其理有實然乃為之序¶
先焉謂余為慕&KR0114;者則削之以懲其僣可也冬十有¶
一月朔東陽栁䝺序¶
　　　送劉宣寜序¶
昔劉君將令鄯陽仙井虞先生序以賛其行盖未成¶
而遭太冝人憂扵是服除吏部𠕅調君宣寧宣寧為¶
縣𨽻大同府實𢧐國趙地漢属雲中郡髙祖追韓王¶
信至平城&KR0013;圍白登後魏道武徙平城都即皆其䖏¶
按圗在单于府東南而鴈門馬邑東北唐稍扵邉境¶
<pb:KR4d0505_SBCK_016-6b>¶
置使莭度經略其北去鴈門三百里者曰大同軍則¶
府&KR0197;大同或㳂是矣今𫠦統縣有雲中猶用漢舊郡¶
名明其西雲内州非郡故地特不知宣寧何自始縣¶
豈遼氏有國升府為西亰在其時欤&KR0004;其城臨西北¶
邉民生長&KR0016;射間而讋扵𢧐闘挟槊彎弧乃敢&KR0258;耕¶
牧塞下人謂其風氣勁武俗習堅強然以文法吏治¶
則若束濕何也及¶
國家肇迹龍荒奄綏方夏時則大同視古畿輔雖並¶
建藩王籍兵守圉而疆場不驚鼓桴無警乗及百年¶
革慠而恬易悍而柔注往&KR0670;并服而談詩書自同齊¶
魯之人故一有賢令長沐之以小恵則愛戴感恱不¶
啻乳児之扵慈母宅生司牧而有社有人盖無昔之¶
<pb:KR4d0505_SBCK_016-7a>¶
難而扵今為易易矣嗚呼是孰知¶
累聖休煦涵濡之至扵斯乃𫠦謂必世而仁者乎予¶
聞¶
朝廷&KR0010;輦粟實和林忙安諸倉至八十萬斛而屯戍¶
將士纔免飢色覈卒乗之名數計道路之工傭大同¶
一府捴其凡而𫠦部州縣涖其役比年荐侵人畜踣¶
死道亡者過半有司下急苻責償其家一不赴期則¶
官若吏或受譴何賴二三大臣畫筞更制&KR0662;出户¶
部茶鹽引募有&KR0014;自輓自輸者入其粟而授其劵夫¶
既捐利以予啇人則餉道之流雲委川㑹有不胫翼¶
而飛行者矣比見行邉使還言囷&KR0067;之贏大約&KR0085;支¶
三四年而山西八州去秋極豐菽麥&KR0013;野畝收皆一¶
<pb:KR4d0505_SBCK_016-7b>¶
鍾民去震撼擊撞而&KR0556;休息安飬宣寧方百里縣然¶
化易孚而治易致殆莫冝扵斯時也以劉君之敏&KR0073;¶
而又淂時与地而施設焉則起卓魯以&KR0025;之逰尚何¶
愧㢤方今中&KR0279;御史外部㢘訪使者皆得承¶
詔察舉守今嵗上其名迹于¶
朝有由小邑超授大州者吾知劉君必不𥼶扵薦士¶
之藁矣夫考圡疆而徴民風今之事也予雖不識劉¶
君而樂為君誦之以虞序為&KR0085;信然而又欲吾夫子¶
學道愛人之訓顯白扵世扵是乎言¶
　　　送王吏部簽憲燕南序¶
河北荐饑而属去秋大雨水鎮定瀛易固同其患矣¶
然太行以南壑谷諸流乗髙&KR0033;灌冶河而下合滹沱¶
<pb:KR4d0505_SBCK_016-8a>¶
滋陽二水奔放横溢盖將澤鎮定而後&KR0013;于瀛易向¶
之禾壟既化鼃坎則爲是數州之民生意殆極斬斬¶
廟堂聞而憂焉乃輟朝士注視其菑彂粟勸分凡以¶
安活之者幾無遺筞扵是　&KR0279;臣又言曰燕南㢘訪¶
使者治鎮而定瀛易皆其𫠦部今民阨扵饑去食新¶
猶數月不有以&KR0779;衞而深飬之譬諸人巳痿痺氣一¶
&KR0652;敗全無日矣其議選官以聞而吾友王君景先實¶
由吏部郎出簽其使事𬗋衣金魚承¶
命即行都人稚耋咸一口言是甞持御史莭按河南¶
首擊臣姦去之用是㢘問一部豈可犯㢤然景先儒¶
者平時不務爲矯亢之行向獨遇事英彂以謂¶
天子方張治具而䘏民隐頋容一梟鴆其間使善類¶
<pb:KR4d0505_SBCK_016-8b>¶
蹙蹙不遂誠若吾莭何人徒見其排之之力而摧之¶
之易不知景先之心亦行其𫠦無事而已况今煦寒¶
扵既凛濯痍扵將殘若安絃焉急則中絶緩則屢慢¶
矣本之學術之正而質之試効之果𫠦為捄菑捍患¶
之道一誅強鋤梗之心也而有異乎夫是數州之民¶
其母以困悴為傷而覆用自慰則知¶
朝廷慎蕳憲僚之意盖在乎此然予特懼君之恵將¶
不&KR0014;久専茲部也故扵其别先序以為信至治二年¶
四月九日東陽栁貫序¶
　　　理成隐居圖後序¶
吾郷朱𠦑晦先生在咸淳間為名進士矣中涉憂患¶
要自比管寜陶潜而有志不遂乃復挟其耿耿者北¶
<pb:KR4d0505_SBCK_016-9a>¶
来亰師又自視如機雲二氏入洛時通侯貴卿見&KR0186;¶
慰薦先生曾不肯少降氣抑辞久之得試江東一縣¶
而歸雖身裹章服而心逰澹泊則故畸人静者也其¶
居理成林崦蔽&KR0603;墟井參錯間嘗以理成小𨼆自命¶
東平張公夢苻為以意圖之御史中丞劉公中書左¶
丞馬公而下咸以意詩之或曰先生非充𨼆者欤則¶
俛而𥬇曰吾未嘗𨼆而亦未嘗不隐然謂我充𨼆則¶
誣其後去越之上虞令&KR0563;歸理成嘯詠山水間十餘¶
年以壽終圖則是而人則非矣昔予未成童先子方¶
謁故國子愽士施公歸忽抵其几愾然曰吾郷綜名¶
核實之學自源徂流大抵猶一日也公且老下是則¶
朱𠦑晦伯季庻其似之予時未知言巳&KR0060;識于懷稍¶
<pb:KR4d0505_SBCK_016-9b>¶
長獲一𠕅見先生聆其論議騰踔今古鉤貫繩聮如¶
張樂廣庭啇飄羽揚律宣吕旅徐而按之莫不泠然¶
赴莭然後知其本之在是今先生伯季与先子俱下¶
地而予以庸虚偶茲¶
昌運躐登儒館仰前徽之沬逺慨郷學之𡨜寥&KR0186;因¶
披圖為誌其末九亰士㑹予安得而起之盖予亦將¶
𨼆矣至治三年夏六月十日東陽栁䝺序¶
　　　上亰紀行詩序¶
延祐七年䝺以國子助教分教北都生始出居庸踰¶
長城臨灤水之陽而次止焉自夏渉秋更二時乃復¶
計其𨵿途覽㦄之䧺宫&KR2035;物儀之盛凡接之扵前者¶
皆足以使人心洞神竦而吾情之𫠦觸&KR0137;亦肆口成¶
<pb:KR4d0505_SBCK_016-10a>¶
詠苐而録之緫三十二首噫置窶家之子於通都萬¶
貨之區珎怪溢目收&KR0259;一二而遺其千百雖欲多取¶
悉致力何可得㢤貫越西之鄙人少長累遭家難學¶
殖荒落志念迂踈頋父師之葴言在耳常恧焉弗勝¶
乃兹𦍒以章句訓故間廁西廱之武以&KR0060;陪&KR0025;臣之¶
末¶
龍光炳煥照耀後先山川閎竒振發左右則夫紀載¶
而鋪張之有不得以其言語之蕪拙而併廢也今朝¶
夕俟汰庶幾退蔵田里以安遅暮而諸詩在藁懼久¶
亡去吾友薛君宗海雅善正書探囊中得&KR0199;&KR0083;數枚¶
囙請宗海為作小楷聯為卷豈直歸誇田夫野老以¶
侈幸遇之萬一而頋瞻¶
<pb:KR4d0505_SBCK_016-10b>¶
鼎湖薄天萬里遺弓之痛有㮣扵心尚何時而可巳¶
耶後三年至治三年十一月五日東陽栁貫自序¶
　　　髙氏四子字序¶
木之扵植物類也而自芽蘖之微擢之以至扵盈把¶
而合拱則雨露之𫠦滋息地力之𫠦培飬以&KR0014;汔遂¶
其才而為繩墨之𫠦不舎盖&KR0026;扵其&KR0004;而知其末之¶
𫠦至則夫牛羊斧斤或得以閼其生而毁其全者豈¶
木之罪㢤徂徕之有松新甫之有柏木之囿也公輸¶
梓慶一旦過而睨之則下者軋凡卉上者干青霄其¶
離立錯峙扵吾前者用之而有不盡焉然後知才者¶
天之𫠦予其條違鬯&KR0791;扵先正以為落華就實之地¶
頋其本之則如何耳易扵地中生木之象曰君子以¶
<pb:KR4d0505_SBCK_016-11a>¶
順徳積小而髙大夫小而&KR0014;大由其積也積而&KR0014;至¶
由其順也故小積者大積之漸大順者小順之形枝¶
葉之楙根氐之固也上極之崇中題之正也然則本¶
扵木性之&KR0004;而知夫木道之必&KR0014;以有行者用易之¶
機也學者進學之㓛其亦若是而巳詹事長史太原¶
高君既充其𫠦自得以顯融扵時而又將進其四子¶
扵學則以其名問字扵予予甞&KR0026;扵木而知其𫠦以¶
為升乃即其四子之名而為之演繹其義以申告之¶
故有本則滋誠之立也本而不端末斯迷謬字本以¶
孟端易悴而榮仁之實也生意流通全徳弗昧字榮¶
以仲仁楨立扵中物之則也匪植之剛其何&KR0014;式字¶
楨以𠦑剛上衡維棟極之義也𨺚之又隆恊于中矣¶
<pb:KR4d0505_SBCK_016-11b>¶
字棟以季隆曰端曰仁履吾信也曰剛曰隆思吾順¶
也知升之時則知學之序𫠦為称物之小而&KR0145;類之¶
大者以吾字偶君名其亦有遺義否乎雖然父子之¶
恩天之施也一荄一枿無形色之者而氣之滋至莫¶
不思其始以&KR0779;其終焉故君子之教惟木為近而&KR0002;¶
升之順徳漸之善俗盖無非木道之用是則髙君&KR0145;¶
之以命其子之意也惜乎予之言不&KR0085;以攄發君之¶
𫠦藴而本甞以胄子&KR0025;予受&KR0052;則其義有不得𨼆焉¶
者矣深體而宻察之是在四子而已予何言㢤¶
　　　開元宮圖後序¶
右開元宫圖一&KR0195;宫夲宋理宗女周漢國長公主苐¶
在杭州清湖槗西苐成扵景定辛酉公主實以是年¶
<pb:KR4d0505_SBCK_016-12a>¶
下嫁駙馬都尉楊鎮其後公主薨鎮&KR0025;北上逮至元¶
&KR0605;夘而藉扵楊氏三十年矣道士買得之為宫用其¶
法塗堊繪治又三十年當至治&KR0605;酉燬于火天運&KR0138;¶
一周而廢興盛衰不可復詰者如是是圖𫠦載凡皆¶
楊氏之&KR0199;而宫之制不与存焉志其變𫠦以無忘其¶
始也&KR0004;理宗無子度宗自福邸入正儲貳而謝皇后¶
女獨有公主兩宫最𫠦隆愛有司希旨為治苐帷帳¶
供御下乗輿一䓁居半&KR0010;猶以逺掖庭更&KR0114;和寧門¶
東穿堧垣為直道内官宫婢朝夕通饋問而是賜苐¶
在清湖者惟居楊氏母方已未庚申間賈似道振旅¶
還朝以功伐自詭上下蒙&KR0456;諱言&KR2173;事視㐮樊秦蜀¶
之賞購不&KR0014;貸土木文繡之輸將豢驕保&KR0075;卒至兵¶
<pb:KR4d0505_SBCK_016-12b>¶
燹荐起而鼎之存亡遂弗可復計况夫苐宅甲乙去¶
故即新僅若摴蒱之一擲者乎雖以竹宮桂館之名¶
易珎䑓璇室之舊而祝融囬禄猶眷焉顧之豈將与¶
昆明灰刼同盡而後巳耶抑番休迭王之在天者人¶
力果不&KR0085;以勝之耶不然鳯簫既逺絳莭時臨嶽靈¶
川后軄其禁訶祓除獨何為者耶是數之不&KR0014;不然¶
而物囿其中予亦不得而知之也作圖時宫則未燬¶
其堂榮牖户森竦邃宻矩引繩聮纎踈鉅蹙精厯筭¶
者不&KR0014;為之嬴縮而&KR0279;亭沼沁躪廢過半道士頗損¶
益之然大略可想見已眉叟真人今主是宫方更為¶
宏敝以&KR0113;祠秩㓛未竟㑹朝亰師以圖示予子嘗&KR0060;¶
識其&KR0199;乃為序萹而凡有得扵黍離麥秀之遺聲者¶
<pb:KR4d0505_SBCK_016-13a>¶
繫次其後焉泰㝎二年五月廿三日東陽栁貫序¶
　　　齊太史春秋諸國統紀序¶
說春秋者知聖人&KR0052;世之法寓扵一茟一削之間而¶
不知假魯史以著侯&KR0038;之行事其盛衰離合之端其¶
成敗是非之迹有不可掩夫子魯人而魯實周之宗¶
&KR0038;幽厲傷之舎魯奚適拳拳是心夫豈得巳然而王¶
必曰天王正必曰王正𫠦為託始扵茲以深示撥亂¶
反正之道盖常若文武成康之臨乎前而典禮命討¶
有其宗非止扵詳内略外而巳也&KR0052;之𫠦書有常有¶
變常者固不可變而變者則𫠦以為常首王人次封¶
爵此常也主㑹主兵謀&KR0025;謀&KR0647;則㡬扵變矣先後之¶
倫或殊&KR0197;名之實不異以宋齊晋衛而偶秦楚呉越¶
<pb:KR4d0505_SBCK_016-13b>¶
則栢翳鬻熊之宗太伯仲雍之胤夏后氏之苗㮣之¶
狄道何少㤙㢤道在中國分義猶存故&KR0014;遏亂略扵¶
其始及其既散則大權下偪外奰日侵&KR0654;盟征伐彼¶
得専制進而序列抑以志變聖人一心皦如天日造¶
化&KR0096;輿見扵特書屢書將使萬世之遠臨之而懼謂¶
其班王室扵俟&KR0022;薦衣&KR0227;扵左祍不知言者也貫自¶
受讀竊疑列國之事豈皆史官承告𫠦載要之㩀實¶
立文各有其本而貴賤榮辱夷考不誣春秋在天地¶
間視周猶魯視魯猶列國以為為魯而作則始𨼆終¶
裒而原扵典禮命討者果為天下乎抑私一魯乎艱¶
難離索不𦍒學未成而&KR0440;矣比来亰師常願求之大¶
方以祛去惑見而沙&KR0951;齊先生之言則曰春秋以同¶
<pb:KR4d0505_SBCK_016-14a>¶
㑹異以一統萬盖始魯終吴合二十國之史記而為¶
之者也間嘗叙類成書曰諸國統紀降周扵魯尊為¶
内屈也先齊扵晋以覇易親也繫荆及吴懲僣以正¶
也其道名分之意𫠦以&KR0052;緯乎書法義例之中者則¶
亦先儒引而未彂之奥云耳子何言焉貫既得而誦¶
繹之&KR0167;次其單陋質之先生以自厲謂予甞知春秋¶
幾何不為孔門逰夏之罪人㢤泰㝎二年八月廿一¶
日東陽栁貫序¶
　　　嘉溪圖序¶
太原既称山水之囿而嘉溪以地配名宜絶勝矣其¶
地勝故其産不凡珎卉異植&KR0258;羽毛之物不&KR0014;以獨¶
當之而勁正&KR0606;特之材往往出乎其間詩曰瞻彼旱¶
<pb:KR4d0505_SBCK_016-14b>¶
麓榛楛濟濟又曰瑟彼玉瓉黄流在中明沃土無瘠¶
品羙噐無褻味然則論其人而不本之其地可乎予¶
友叚君某其居嘉溪䆠逰于南毎亟道溪居之勝𫠦¶
至即以嘉溪自名其堂示不忘其先也盖君方&KR0025;事¶
扵江西㢘訪使者之府用清裁敏識致聞于時其駸¶
駸華要以需爲¶
天朝羽儀固若探囊而&KR0145;物將未&KR0014;終有是溪審矣¶
然溪之閟扵昔顯扵今者由君彂之則溪非有麗扵¶
扵君而君亦非有&KR1522;扵溪也溪之水可以濯君之纓¶
溪之石可以厲君之齒其鮮可以膾其毛可以薦不¶
辱以愚不亢以㢘嫓其徳顓其名雖全体乎勁正&KR0606;¶
特而謂之嘉扵君何賸㢤夫尊其𫠦出仁也知其𫠦¶
<pb:KR4d0505_SBCK_016-15a>¶
擇智也予扵名堂而知君仁智之兼盡故以意圗之¶
且序以實之而因以賀茲溪之有章也引聲而歌詩¶
人之義將母以予言為夸焉¶
　　　憲幕諸公送許仲謙北上詩序¶
滑䑓許君仲謙為㢘訪&KR0122;湖南北江西三府考苐既¶
成遂將陟明天官之版于時江幕多才彦咸賈勇賦¶
詩期君顯大以詫吾府得人之勝不鄙蕪陋授蕳請¶
序子曰李唐盛世最重同館之好遇有行役必擇名¶
園廣榭張飲&KR0145;樂徘徊瞻眺日盡&KR0071;夜雖詩籌酒令¶
次舉迭彂扵睽離闊别之中而其情文𫠦至將巳不¶
巳常&KR0085;以動風人之逸思章太平之休&KR0026;延及于宋¶
聲徽未殄萹什𫠦在如攬畫圗故夫囙人論世者往¶
<pb:KR4d0505_SBCK_016-15b>¶
往有&KR0145;扵斯以為治教之成此其驗也今吾府建治¶
于洪而凡江右十一州𫠦部之政令皆得&KR0690;察其臧¶
否而以時刺舉之方膚使之賢飭正官常&KR0113;𣗳風紀¶
而操觚秉翰之英又極東南妙選鐘吕調均冰玉照¶
暎革嚚鋤暴威幨化行鴻聲㳤譽冾于中外仲謙乃¶
以是時首名薦書而並逰羣㑓復&KR0014;&KR0503;求典禮示之¶
弥文以風厲當世自余觀之𫠦為期之顯大以詫其¶
得人之勝者夫豈私一仲謙乎㢤然則微仲謙之㓗¶
㢘不&KR0014;以承賢使者之殊知微並逰群俊之豈樂不¶
&KR0014;以流仲謙之華問而余茲序述特以當異時和鈆¶
吮墨之深資駕騄駬扵虚空遡焦鵬扵寥廓子扵仲¶
謙有徯焉耳¶
<pb:KR4d0505_SBCK_016-16a>¶
　　　義烏王宰二子字序¶
爵扵人之朝者其等分曰公卿也曰大夫士也公尊¶
扵卿卿尊扵大夫大夫尊扵士矣莫尊匪公莫卑匪¶
士尊臨乎卑勢相維也卑統乎尊分相承也至扵勢¶
分不&KR0014;以相形而才徳之論立君子蓋有權焉權非¶
其實之謂也廼若古之臯䕫稷契伊傅周召則𫠦謂¶
有疑丞輔弼之徳與才而又當夫疑丞輔弼之位與¶
名者也天下信之後丗稱之以有其實焉耳昌黎韓¶
子唐之名史氏也論其兄㑹與其友盧東美張正則¶
崔造喜談&KR0052;濟而以王佐自許當時謂之四䕫是四¶
人者雖處而未仕天下固已許其與䕫臯者侔縁韓¶
子而論而髙四䕫之行君子蓋有權焉權非其實之¶
<pb:KR4d0505_SBCK_016-16b>¶
謂也然則處而未仕既許之以王佐之才又因其才¶
而遂予之以其名亦何𫠦不可㢤晉寜王君出宰烏¶
傷之明年予過縣境以客禮見君君見其二子而問¶
字焉予間與二子接愛其氣夷色莊學端識敏年不¶
可及志不可及膏粱綺紈之習不設扵心不㳺扵慮¶
雖出入㕓間志泊如也聞其名伯曰輔字公輔仲曰¶
弼字公弼其𫠦取義則一辭不費而意已獨至有足¶
嘉矣然予則以為輔取特車之意而弼者承弓以致¶
其用者也皆有資扵人而人亦資之以為用故以是¶
二言偶諸疑丞之間以為王佐之別稱人之與物有¶
異用㢤夫以二子之醇質美行進而之用無不可者¶
冠而筮賔獨以二言製為之字又首以公輔公弼之一¶
<pb:KR4d0505_SBCK_016-17a>¶
辟𫠦以期之逺且大者亦曰論其材質可以為公之¶
輔為公之弼云耳盖有是輔弼之才矣則由士而進¶
于大夫若卿㦄階而躋循序而至雖同&KR0155;諸公皆巳¶
分内事耳孰謂權非其實㢤不然知言如韓子又何¶
為直予四友以四䕫之名而史遂著之以為實耶因¶
書以朂二子而且以諗之君焉至元四年冬十又一¶
月甲子蜀山居士栁貫序¶
　　　瀛海集序¶
唐人之仕于外者最重藩翰賓客之選以其軄優務¶
蕳有幕府之雍容無吏塵之鞅掌故得因其暇日合¶
凡同好尋幽攬勝賦物寫景以自放扵詩籌酒𥮅間¶
由後&KR0026;之韋白之盛山韓李之郾城其風流文采為¶
<pb:KR4d0505_SBCK_016-17b>¶
何如㢤淛閫治鄞鄞東南大藩府也他有司羣吏晨¶
朝出坐庭治文書决訴訟課賦租饒乏常矻矻無湏¶
&KR0119;閑而閫中照磨官獨以鉤校簿書為軄事日署櫝¶
三四即匣印槖茟上馬&KR0563;歸口景坐嘯若無少累扵¶
其心者然則照磨官受禄優扵他有司羣吏而曺務¶
之蕳廼如是殆古𫠦謂吏隐者耶至元五年吾友阮¶
君受益涖官且𠕅朞矣而子来東始与君㑹觴次出¶
手書瀛海集一巨編請予評予得而讀之則君之𫠦¶
賦与凡高朋勝友之属而和之者咸在氣和而聲&KR0063;¶
言短而意舒壹是大雅之風而治世之音也鄞古鄮¶
縣地岸東大瀛海其巖谷島嶼蓄&KR0165;雲霞變現光采¶
注往不口為仙者之𫠦蒐攬而人或得之彂為文辞¶
<pb:KR4d0505_SBCK_016-18a>¶
皆凛有竒氣而受益方掃先大父先大夫愛棠之隂¶
而踵其䆠㳺之跡親手未老養道日&KR0113;則夫廣南陔¶
白華之聲以益敦羔裘素口之義其進扵詩也夫孰¶
禦㢤景尹先生鄭君子之高交友也君實&KR0025;之㳺焉¶
其即以問之當有莫&KR0647;扵子言者矣¶
栁待制文集&KR0195;之十六¶
<pb:KR4d0505_SBCK_016-18b>¶
