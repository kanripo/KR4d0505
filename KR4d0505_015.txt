# -*- mode: mandoku-view -*-
#+TITLE: 待制集
#+DATE: 2015-09-23 10:26:48
#+PROPERTY: JUAN 15

<md:KR4d0505_SBCK_014-28b>¶<md:KR4d0505_SBCK_015-1a>¶
<pb:KR4d0505_WYG_015-1a>
欽定四庫全書
　待制集卷十五¶　　　　　元　柳貫　撰
　

　記¶
　　　崇福永樂寺記¶
吳江四封以水為城泖涇港瀆綺錯棊布浮屠氏之¶居
間見於葭菼間水鳥樹林各具殊勝楚粤之郊無¶是景
也由州郭西南去七十里有塘曰荻塘有地曰¶雙楊故
未有寺而有寺始實際大師永眞眞字無相常¶熟姚氏
<pb:KR4d0505_WYG_015-1b>
子早依慧照大師圓公薙髪受具嘗出遊方¶過雙楊愛
其融結完厚據勢不騫將求席地修習禪¶觀里大家周
氏因聞生悟斥其地數十畝施而歸之¶眞誅茅結屋作
華光王像昕夕祈叩焚指自誓將興¶道場積誠上孚神
與嘉應緇白之侶善其戒行聞者<md:KR4d0505_SBCK_015-1b>¶見者委施恐後眞度
其力與時可以建事乃大興土¶木宏啓寶坊居佛之殿
演法之堂縣虡之樓楗藏之¶室若山門庫院齋廡庖廪
咸以序為凡所締構必¶極堅好單鉢趨庭鐘魚答響嶤
<pb:KR4d0505_WYG_015-2a>
然壯觀將與名藍望¶刹角麗而争華矣内戚謝節使&KR0811;
聞而起信為請于¶朝有㫖錫寺額曰崇福永樂之寺使
著甲乙流傳之¶令而賜真紫衣師號嘉其白業而煥飾
之時則宋淳¶祐之七年也真尋以福建轉運使劉公之
招出世建¶寧之安國閲嵗謝歸至元十五年年六十三
示寂于¶寺之方丈度其徒二十餘人而若普顯普修普
信普¶曉普净普達則其上首也顯繼席十年而修實嗣
修¶亦端一有為益建大閣斵木為盧舍那金身坐寶蓮<md:KR4d0505_SBCK_015-2a>¶
<pb:KR4d0505_WYG_015-2b>
華上旁列千佛别印三藏教經五千四十八卷函盛¶庋
置龕栖左右如龍宫之湧現而帝網之褰開麗且¶審矣
初真肇基嘗揷艸建標曰某當作堂某當作室¶後必有
成我志者人固疑而未信也今千楹萬礎雲¶蒸霧鬱屹
為大方之家雖其願力𢎞深有以致之亦¶由繼述得人
克濟斯美可不謂之盛際哉修傳信曉¶而次及于達達
且老自念昔吾師實際不階尺寸之¶力規作蘭若依乘
佛智幸就功緒為吾之徒被服三¶衣蠲除五欲有宫居
<pb:KR4d0505_WYG_015-3a>
粒食之安無更繇賦租之累固¶祖徳之封培而法源之
流衍者也惟古招提其名迹¶縁起記莂樞機傳在人口
周于聴聞以有文字為之¶紀述故能久而益著今吾寺
六世百年傳持一道而<md:KR4d0505_SBCK_015-2b>¶碑版無辭圖牒未載何以揭徳
訓嗣孰専製作其往¶請辭于是其徒元鼎方建業大慈
教庠乃介其宗主¶天泉餘澤乞予文之於石泉與予異
名同行不得辭¶則為次序其言而繫之以頌頌凡六章
章十句頌曰¶嚴嚴像法浹于寰中如月印水如雲行空
<pb:KR4d0505_WYG_015-3b>
觸之則是¶境境圓融我行江吳湖澤西東幢刹相望殷
其鼓鐘¶(其一/)雙楊之洲上非根著灌木深蒲蕞焉叢薄
孰開¶精藍揭名永樂觚棟鵬鶱簷牙獸攫法法毗盧門
門¶樓閣(其二/)於維永樂爰始經營以華光王為䕶法城¶
一華既發五葉同榮施道旁流百川就盈致非力致¶成
則天成(其三/)繄實際師昔在佛世宅兹空荒修三¶摩地
是舍利光珠潛五閟乘大因縁揮發神智譬如<md:KR4d0505_SBCK_015-3a>¶酌泉望
滿一器(其四/)際則往矣百年六傳孰引孰承¶其世多賢
<pb:KR4d0505_WYG_015-4a>
謂是永樂雖名梵筵如一微塵栖于毫顛¶即佛觀佛説
法熾然(其五/)法不虚行以人而重四分¶六儀三時禪誦
樹影水聲皆其機用以我是心歸美¶讚頌(闕/)¶
　　　穪心寺重建佛殿記¶
釋氏縁業之説儒者在所不論然自其一曲推而致¶之
則有感必應無微不顯是皆一理之形非崇虚翼¶偽比
也棟宇形器之末初若無繫乎道然迹其廢興¶在人成
壞因時足以占像法之汙隆示民情之向背¶所謂有縁
<pb:KR4d0505_WYG_015-4b>
有業者豈不較然著哉大都崇真宫提舉¶道士薛君𤣥
羲予方外友也比嵗退隠貴溪龍虎山<md:KR4d0505_SBCK_015-3b>¶中以書諗予曰
我仙浦里之有薛氏始唐旗頭大將¶軍大司徒公史不
傳而譜佚我不知其去公若干世¶計是官號爵級必出
于唐末五季用武之際殆一時¶之禮制歟司徒之後稍
稍向用儒術至宋太學博士¶邦彦與其子南城縣尉頴
尤好浮屠言建寺里中請¶額穪心度僧甲乙居之繼遭
冦燬紹興初頴子習淳¶熈中習子徹復先後増施園田
<pb:KR4d0505_WYG_015-5a>
重新基構梁虚為樓¶範金為鐘等制方備而宋社已墟
㑹里民有倡亂穪¶兵掠仙浦而過者寺則再燬我薛氏
宗亦浸湮而浸¶微矣為淳熈之役者恩州南丹縣令則
我之曽祖也¶泰定三年我自崇真南歸主僧妙善以復
寺告重念¶我先世克崇因果成是精藍傳序在我適承
其廢而<md:KR4d0505_SBCK_015-4a>¶我寄迹老子法中莫能躬薦土木之勞惟當傾
倒囊¶楮佐興凡役以無忝我所生善謝曰此檀越之𢎞
願¶而比丘之勝因也予其敢有弗䖍明年粟布工材畢
<pb:KR4d0505_WYG_015-5b>
具三月壬子佛殿成其崇幾尺縱廣幾尺又明年兩¶廡
成門堂齋寢各以序為莊嚴麗密眈然盛觀過者¶改視
知薛氏之猶有餘祉也子幸以文賁我一以昭¶往迹而
一以厲方來如將諉為縁業則我所未暇嗟¶夫穪心一
席地無法炬之光明無説鈴之化誘頼薛¶氏之多賢訖
重輝而再造𤣥羲妙善雖則異名同行¶要其尊祖扶宗
之意炳如也是役之興殿為巨故題¶其額曰穪心寺重
建佛殿記尚亦史氏舉凡之例哉¶元統二年冬十又一
<pb:KR4d0505_WYG_015-6a>
月望日製<md:KR4d0505_SBCK_015-4b>¶　　　藥師院記¶
藥師院栖僧數百指在清江鎮市闤中葢不知興作¶由
起而藥師者如來之别號以是名其刹固謂衆生¶顛倒
四病得瞻如來妙有光相猶如痿者獲伸暍者¶霑飲何
必身踐耆域之場手探方匕之劑自然安穏¶饒益穪吾
法已由宋寶佑戊午至今大徳丁未院嘗¶三燬賴其徒
多才良故能顯致信施屢僨屢興愈新¶愈盛東西行者
<pb:KR4d0505_WYG_015-6b>
每覘之以為市區隆美之候像法之¶流亦繫乎人哉皇
慶元年嵗在壬子主僧士選性玉¶相繼經畫而大佛寶
殿成豐崇麗密&KR1509;異曩穪善士¶何定山上座杲日實薦
材輸力院衆奮踴因相顧言¶殿役最鉅厥既厎績乃若
寺制之當備吾而可諉其<md:KR4d0505_SBCK_015-5a>¶責於是從義傾斥衣盂建法
堂普潤裒輯賸貲作三¶門以和又攻石陶土増築繚垣
齋廡庖庾輻集鱗比¶嶤然煥然目睹心竦生大歡喜以
為如來覺苑化現¶湧出隨所敬禮而得開度譬諸眢井
<pb:KR4d0505_WYG_015-7a>
鑿深更取清泉¶以悦衆口轤綆不費水味益佳施者受
者皆名報恩¶為國貽慶然則古徳之以是名院究其縁
起不在斯¶乎泰和二年以和遊京師欵門求記為次其
説使歸¶而鑱之以昭來者九月三日記¶
　　　慈慧菴記¶
先儒所詮大抵依智以成言而假喻以顯道今大經¶所
説堂臺塔廟象馬車輿衣裓纓珞總衆寶以嚴飾¶約四
法而安住將以示開遮之相該權實之用為大<md:KR4d0505_SBCK_015-5b>¶根大器
<pb:KR4d0505_WYG_015-7b>
人設也然而衆智有偏圓情識有利鈍𤣥徒¶白羽隨順
修行猶有待于即境生悟因事達理則莊¶嚴像法殫極
華好使人目覩浄光耳聆妙音足踐化¶域而一方千佛
十方萬佛光明勝幢融攝所至即名¶寶坊何嘗不認大
經所説為真實義哉思昔一士依¶止雙檮樹下著僧伽
黎衣在家出家説心王法號名¶善慧則吾婺人也雖内
院之分身已化而松山之行¶道猶存至今緇素之倫雅
崇性相之論王曇願為上¶首靈運恐後成佛抑有自來
<pb:KR4d0505_WYG_015-8a>
慈慧菴在郡城西北陬¶故為王氏第學佛人周覺聰始
買居之覺聰早持内¶典有所證入誓息諸縁歸誠圓覺
即以安處施作伽¶籃構殿像佛敞門通道旛彩香華既
已備諸供養又<md:KR4d0505_SBCK_015-6a>¶謂瞻仰吾法依于一相而流通衆妙實
在契經掄材¶徵工復作大華嚴閣贖盡經八十一卷庋
寘在上斵¶木塗金為盧舍&KR0316;佛化身一軀繪經變千佛
其左其¶右時節大㑹四衆咸集然燈散華吹螺擊鼓誦
經歌¶唄歸美報上在大城中隠然為象王一窟矣于是
<pb:KR4d0505_WYG_015-8b>
逺¶近傾信稍以貲來委施無幾而覺聰謝世子覺照承¶
志尤謹拓開後隙地益建彌陀殿翼以齋寢總若干¶間
而庖湢匽井鐘磬幢蓋取所宜具皆以緒成凡施¶之出
于其私與合之于衆得田若干畝而熏蠟茗劑¶之須無
外求者覺照不懈進修謙已能受聞旁縣龍¶邱有苦行
人葉性空嘗涉道自在乃虚左席延而致¶之俾以一音
演暢申祝國釐而次以滋利羣生蓋其<md:KR4d0505_SBCK_015-6b>¶志不以述事為
己足而以𢎞法為己任使居善慧之¶鄉咸修覺照之行
<pb:KR4d0505_WYG_015-9a>
豈有攘袂于其間者哉予友張君¶子長居邇慈慧間嘗
道予往游覺照瀹茗羞供瀝誠¶致辭丏予施文傳信方
來昔予講禮之暇稍窺覺苑¶之際見世之談實相者迷
空假之原論無學者滯有¶漏之因方閔焉悲之竊喜覺
照不隳形體墮業識而¶能作是方便以自修自證在于
晚季豈不猶賢矣乎¶菴蓋作始于大徳癸卯三年而覺
成十年而聰化去¶又十五年覺照作别殿而菴制粗備
屬兹序績而將¶有賴于吾言吾言何足賴也元統三年
<pb:KR4d0505_WYG_015-9b>
嵗次乙亥夏¶五月既望蜀山居士柳貫記¶
　　　龍華寺記<md:KR4d0505_SBCK_015-7a>¶吾縣所負山曰仙華山山去縣尚十五里行未半道有¶
浮屠氏之居榜龍華寺者經始于柴氏婦胡而緒成¶于
其孫善義龍華廢寺額義請于官掲而顔之用舊¶典也
初里大僧師逺早遊諸方叅禮名師卓有見解¶依虎邱
不傳本靈隠而本化去依浄慈斷(闕/)倫而倫又¶化去返
栖故山將以究了已事胡之母子竊深敬之¶為卜其居
<pb:KR4d0505_WYG_015-10a>
之右作積善庵迎之以來且命義從之游¶處逺庵居六
年而寂于是義拳拳𢎞法之念不懈益¶勤問至錢塘或
導之入謁浄慈愚極室中極啓之道¶要義愈感服時及
庵信絶學勤繼主西峯義往來咨¶扣二公尤掖進之秋
江湛方自華頂起單憩婺城北¶圓覺庵義一見與語合
意即介勤請住積善厥既受<md:KR4d0505_SBCK_015-7b>¶請撰日入庵開法而四方
慕道之侶知義可以依止¶來者如赴義又益治禪栖規
恢法㑹是嵗坐夏者餘¶五十單縣主簿趙君郁見而韙
<pb:KR4d0505_WYG_015-10b>
之始勸義請故額以¶寺易庵又明年湛遷住華藏衆亦
隨散義愀然曰有¶寺無僧猶虚器也吾可以求之人乎
迺以傳姓承宗¶之事付之兄子自乞祝髪受度焚香設
像遥禮逺公¶為之師焉蓋昔以逺故作庵而逺又嘗㗖
我以禪悦¶之味者也逺為初祖則由我以及世世傳次
住持尚¶吾祖母崇法敬僧之意有在于兹義誠知本哉
自義¶受服三衣荷承大法晨營夕計唯以堂室未宏像
圖¶未飾為己䇿勵凡窘身節口以有銖縷之贏不以給
<pb:KR4d0505_WYG_015-11a>
諸斵削之技則以授之采繪之工今殿寢中嚴門閎<md:KR4d0505_SBCK_015-8a>¶外
敞徑術繩引齋廡翼張而演法之堂旃檀之林香¶積之
厨叅峙臚列森邃蕭爽鐘有簨虡經有函庋有¶田以給
饘粥有林以備薪槱圃可以畦井可以汲視¶諸方大雄
氏之宫亦充美矣而義之言則曰是在吾¶法猶為未具
復闢地其後建千佛閣負閣為普賢殿¶四楹藻棁繡栭
上下暎發位盧舍&KR0316;佛閣中而旁寘¶賢刼千佛坐像其
次斵木髹彤塗金渥采相好莊嚴¶若幻而出香華幢蓋
<pb:KR4d0505_WYG_015-11b>
備諸雜飾時節大㑹有式有度¶然皆有以資之無外求
者吾縣雖斗絶而經塗所出¶披緇衣褐之徒解屨升堂
甘寢美食如返家舍有以¶隂翼其向道之誠古人建立
叢林其意正惟有得于¶此焉耳義之為是寺役也閲三
世四十年若其伯叔<md:KR4d0505_SBCK_015-8b>¶兄弟與其故妻之姊姒咸有所助
而施之出于檀信¶者亦十得二三獨里士趙君某及其
内子張縁契特¶厚既捐貲相其造閣之役度僧之事又
斥腴田若干¶畝嵗入其租以供普賢㑹凡費所謂有以
<pb:KR4d0505_WYG_015-12a>
資之者也¶今立祠閣西每食必祝浮屠人所為修其祉
報葢如¶是而已趙君予友也間持義之言請予曰義耄
且衰¶矣深惟夙植善根攝是正念殫智畢慮開拓精藍
雖¶名有漏之因實覬無窮之利然我能奮興于前而不¶
能必其緜引于後則植者有時而仆築者有時而隳¶華
絢麗密者有時而埃衊無餘我為是懼亦既筆為¶訓辭
以傳示於我後之人且誓言于佛而以天龍鬼¶神涖禁
而誘迪之矣意猶以為未也檀越為我謀文<md:KR4d0505_SBCK_015-9a>¶顯著于石
<pb:KR4d0505_WYG_015-12b>
使有目咸睹有耳咸聞豈不益為可恃哉¶義之所以必
假吾言以致其請者以君之不我欺也¶予受言已則辭
而識之曰佛法被于天下名山大澤¶之間壽國福民之
祀鼓鐘相聞大抵歸于釋矣然其¶人豈能皆以説鈴化
讋流俗必使之塗塞耳目以同¶入于幻&KR2989;不可救止而
後已也蓋亦有山林特起之¶士返流自照發真歸元用
其善巧方便聞修至于積¶之之久而豐居廣藉迄就功
緒則簣進而為山水至¶而成渠若善義之于龍華始奮
<pb:KR4d0505_WYG_015-13a>
其孤孱之力以卒成¶是偉異之觀雖欲不歸之縁業詎
可得乎然則義之¶假象以顯智因境以導迷又豈不欲
率此土衆生同¶登浄覺而延兹堅根碩葉之䕃于方來
而未巳也耶<md:KR4d0505_SBCK_015-9b>¶乃若田業之籍于寺者或義所自施或得
之衆施與¶凡佐其肇興之費者細大畢紀將託兹石之
䕃繫而¶鑱焉其不私人之惠又如此嗚呼世出世間有
二法¶哉¶
　　　僊華山化城精舍記
<pb:KR4d0505_WYG_015-13b>
仙華山之南麓蹊術北引繚原田度澗岡前行可數¶里
至東峯之下有谷窈然中藏有泉滃然仰出其土¶田宜
樹藝浮屠若空者受經于山北之皇安普利院¶出叅禮
名師遊浙東西倦且休矣始披荒得之剪茅¶茨室度可
尋丈將自食其力以修習禪觀究了大事¶久之白衣人
稍來依止而室隘莫能容空之師清衍¶比受請樓氏主
其墳菴長者億聞空苦行而嘉之為<md:KR4d0505_SBCK_015-10a>¶徙其家廢佛祠位
于中以嚴像法作齋寢庖湢使可¶繼處天童竺西和南
<pb:KR4d0505_WYG_015-14a>
題其榜化成精舍表縁業也于¶是龍峯主僧永鎮首施
田若干畝且勸發長者斥田¶山園總若干畝𨽻之衍曰
吾則不可以無施也亦割¶私田若干畝歸焉空受施已
知其道肫慤可信益務¶力生勤事不懈進修而門廡鐘
閣咸以序為始圖觀¶音大士像于北壁更搏土為之飾
以黄金範銅作鐘¶亦若干觔而贏有田若干畝施而入
者若干空所經¶紀者若干椔栵之墟化為寶所猩鼯之
穴現成法筵¶瞻者生敬遊者忘去行修而縁稔雖空亦
<pb:KR4d0505_WYG_015-14b>
不自意其¶成就如是佛之為教尊嚴廣大可勝贊哉昔
吾鄉先¶生方韶父隠山南東嗜詩好遊採擷竒秀攄發
芳華<md:KR4d0505_SBCK_015-10b>¶是山之勝幾無佚美矣殁且葬域距精舍不數十
舉¶武予時方教國子赴來輯行為銘其孤樗梓鑚石未¶
樹予解江西之明年始率里友買田具施請寓祠植¶碣
精舍空曰吾師也有施道焉其曷敢不承及予絮¶酒以
往空作禮迎勞固嘗問詩法于先生師之亦宜¶間數嵗
空攝衣入謁曰檀越為我識精舍本末予以¶先生故屬
<pb:KR4d0505_WYG_015-15a>
筆夫奚辭予觀自古佛者苦心窘形離智¶斷念竄伏于
空林灌莽之間晝日力作食艸木實晨¶莫稽首合爪崇
法事師如承父母而加畏慎雖踐蛇¶茹蠱交變于前以
為是偶然者其心精進無有退轉¶故能攝受諸難返照
自性平等衆生入佛三昧其堅¶苦悴辱若是異時壁觀
一婆羅門身心寂然非有放<md:KR4d0505_SBCK_015-11a>¶光動地之祥而法印真乘
燈燈不昧天下叢席藉以¶為宗今世祀益緜祖風不紹
三衣改飾伊蒲罷供將¶明小果之因難甚一華之見於
<pb:KR4d0505_WYG_015-15b>
斯時也使無識超見¶卓如空等輩拔于淟淰歸潔其身
而思滅苦本之士¶猶得託焉以處則澗槃之上不名一
迹可不可哉雖¶然念拮据之不易重付累之有人此又
繫乎縁業之¶洪纖予亦安能知之也至元改元之明年
青龍丙子¶春正月丁巳太常博士柳貫記¶
　　　横山龍神廟記¶
婺衢二水㑹于蘭隂合流而下為蘭溪治城占水之東¶
而直其西南有山横障衢水之衝者横山也水方湍¶悍
<pb:KR4d0505_WYG_015-16a>
而巖崖扼之泓渟灣洄匯為深淵宜有龍神潛于<md:KR4d0505_SBCK_015-11b>¶其中
出光景騰雲氣蓄洩雷雨而潤澤羣物其為造¶化之府
章章異哉然則神之嘉惠于兹土舊矣而民¶之報事于
神者宜何如山故有龍神祠比嵗因廢不¶舉厥咎在民
而吏亦安能無責乎爾重紀至元二年¶其嵗乙亥夏秋
不雨赭原焦野民憂無年長牧僚吏¶為徧禱羣望靡牲
殫幣神弗顧答州判官王侯庭鈺¶獨深繫心焉乃進父
老而問郡故得龍淵之迹郊郭¶數里而近練日宿齋屏
<pb:KR4d0505_WYG_015-16b>
却車騎親即其處取香瓣書¶齋意厲深潔誠籲于明神
垂瓶而挹清泠張旂而導¶先御見山際升雲如縷有頃
𤣥隂四塞甘㴻滂流四¶境既足萬槁咸蘇民吏交口歸
德于侯侯曰盍新祠¶廟昭答神貺乃出飡錢以為民倡
又明年廟成具石<md:KR4d0505_SBCK_015-12a>¶來請刻辭嗟乎神智變化莫靈於龍
矣淵飛而天行¶豈有迹哉然而窟宅斯在肹蠁潛通雖
未可的然求¶之方體之中而亦不可漠然委之方體之
外惟夫以¶心感心以神格神則所謂神智變化而為靈
<pb:KR4d0505_WYG_015-17a>
者無在¶不在真若蓄之宫沼可豢而擾也王侯以賞延
入官¶廉静寡欲而篤于愛物肆兹閔旱之誠實本宜人
之¶政龍維神物不聞則已聞之其有弗饗者乎然則廟¶
而祀之以申儆于方來是則不可以無記也乃記而¶鑱
之于石¶
　　　鄭氏旌表義門記¶
治古之時家自為宗而宗則有法若制為冠昏喪祭¶之
儀與施之親疏隆殺之等凡因人情立人義而繫<md:KR4d0505_SBCK_015-12b>¶乎一
<pb:KR4d0505_WYG_015-17b>
家之政令者皆是也然宗雖叙于一家而法實¶周于天
下閭興黨率胥成孝敬之風化洽教敷壹是¶仁讓之俗
于斯時也義且泯于無形而名烏乎生葢¶至于道隠民
散代衰禮替而宗統服紀藐焉無屬借¶鋤取帚勃蹊䦧
墻或不待閲世而繼見之矣則夫操¶長民之柄者將以
致夫潛轉密移之功亦安得不為¶之率徳厲行使之知
所勸而强於為善善者既彰惡¶者斯癉于是又取其出
于天性而和諸物則人人可¶以制而行之者命之曰義
<pb:KR4d0505_WYG_015-18a>
字其民曰義民表其門曰¶義門扶衰救敝名存與存君
子葢有甚不得已也記¶曰大道之行與三代之英丘未
之逮也而有志焉大¶同之世吾不得而見之得見小康
者斯可矣然則舉<md:KR4d0505_SBCK_015-13a>¶斯世之大而義之間見者僅僅若是
是可嘉也亦重¶可嘆也吾里鄭氏之以義門被旌表且
三十年於兹¶視其家庭而其惇孝廣弟之日滋講信修
睦之日謹¶植本固而浚源逺矣蓋自其七世祖諱淮始
與其二¶兄弟卜吾里之感徳鄉居焉其後三家浸盛名
<pb:KR4d0505_WYG_015-18b>
其地¶三鄭示有先也㳂淮而下六世曰某某率之儉勤
以¶啓大其基七世曰文嗣大和文泰文厚文轟重之積¶
居以恢𢎞厥緒併其翼子貽孫間及八世不裂籍以¶為
異不殖已以自私尊尊而親親老老而㓜㓜凡聚¶廬以
處同釡甑以食者支屬口餘百僮手指千薰然¶義風不
戒而趨為之冠昏以重其始為之喪祭以厚¶其終月薦
以著存時饗以尊耉男事詩書女事蠶績<md:KR4d0505_SBCK_015-13b>¶昭穆有序貴
賤有差出相助也入相保也服勞于作¶息之間而繫維
<pb:KR4d0505_WYG_015-19a>
于禮法之内雖等之十世以至于百¶世可也初里耆列
其事于縣縣令長上之大府具移¶廉訪使者覆按如章
以次達于中書下之儀曹請用¶故事賜旌表亦既報下
大書其門曰旌表孝義鄭氏¶之門矣今文嗣文泰文厚
文轟皆不克壽而大和方¶以踰七望八之年益經紀其
家事潤飾其門戸凡欲¶納之于禮而範之于義而後已
㑹朝廷方修通制頒¶行郡國若曰諸以孝義旌門者與
免雜役縣復凖令¶有請及轉而上聞由部而省咸謂宜
<pb:KR4d0505_WYG_015-19b>
如制令即賜蠲¶復命既下大和感激思奮拜手稽首言
曰熈朝之所¶以惠綏于我㕓里之細甿者可謂至矣吾
髙曾祖考<md:KR4d0505_SBCK_015-14a>¶之所以啓佑于我不令之子孫者亦可謂厚
矣大和¶耄且及之誓殫餘晷課諸子姪力耕以奉公上
而暇¶則詠歌帝力終為盛世之幸民而已顧惟伯父當
干¶戈俶擾之際早捐舘舍吾先人抗身艱阨上奉尊老¶
下慈孤㓜敷菑樸斵以紹開先業至于吾世而吾兄¶文
嗣吾弟文泰益匑匑盡瘁絫銖積寸修其疆畝以¶畢兹
<pb:KR4d0505_WYG_015-20a>
塗雘恫瘝再世豈易然哉今進承旌復之恩拔¶諸什伍
之籍譬之塗芻行葦得免牛羊踐履甚幸甚休¶使不謀
文顯刻金石則何以迓續芳猷傳之來裔¶乃以其文屬
貫貫則復之曰義出乎人心而還以制¶乎人心者也自
其動于所感或不能無欲而世遂以¶為欲勝則害義義
立則利無與存彼蓋知夫孟氏義<md:KR4d0505_SBCK_015-14b>¶利之反矣而不知記
禮者之言固嘗深致意人情人¶義人利人患之辨而又
必曰舍禮何以治之惟其本¶義以制情是以因義以成
<pb:KR4d0505_WYG_015-20b>
利以利為利者末也而以¶義為利者知其本者也然則
治之以禮其諸總攝人¶心攜持世故之微權也歟君子
蓋有所甚不得已焉¶而非其盛之謂也旌門復役國之
令典而顧以畀諸¶一介草莽之臣其鼓舞興起之意夫
豈私一鄭氏哉¶機動籟鳴必有得於言意之表者而貫
何足以知之¶貫里人也請以是刻之庭曲之碑以侈兹
幸遇而且¶以貽諸後人云¶
　　　重修適意亭記
<pb:KR4d0505_WYG_015-21a>
烏傷漢縣也直其南東鄉曰雙林村曰蒲墟有朱氏<md:KR4d0505_SBCK_015-15a>¶者
世居之按志自晉東陽太守諱垣始徙至臨海太¶守諱
汎遂占籍為縣人東陽與金威將軍諱禮齊揚¶州刺史
諱㓜三墓皆在村旁蜀山下而金威更廟食¶其鄉民嵗
時歌舞奉嘗之不絶譜云五代之亂一翁¶十八季翁最
得上壽嘗冶鐵作羅漢像使季人奉其¶一散而居于村
之西東至今縣多朱氏人謂有像者¶為朱氏之世之徵
而像尚八九在然族散代遷昭穆¶有不相通者矣蒲墟
<pb:KR4d0505_WYG_015-21b>
後用朱氏昏嫁導餞儀物烜赫¶有光改名赤㟁其即居
者衣冠引翼詩禮纘承里號¶聞家而尤莫盛于季宋兄
弟聯登甲科至七人皆以¶文雄一時迨兹六十年餘子
孫班班有禄仕而抱道¶不試者亦能善其身以善其家
晉齊之澤維有衍哉<md:KR4d0505_SBCK_015-15b>¶予家東距赤岸不贏三舍若溧水
州判官繼善字性¶初與其猶子震亨字彦修不獨于予
有交友之誼而¶重之以親戚之好焉今性初不可復作
而彦修懃懃¶語予曰吾家故有適意亭吾髙祖東堂府
<pb:KR4d0505_WYG_015-22a>
君字元徳¶之所作也府君與宋工部侍郎毅齋先生徐
文清公¶友善二子實從之遊府君時先生之家居也為
作斯¶亭延而致之以資和兌講習之益蓋先生之學出
于¶文成二公而深體力行沉潛剛毅清風勁節凛然如¶
冰雪孤松即府君之能致先生與先生之屑意于府¶君
其人品髙邁固絶人逺矣府君下世亭且缺廢吾¶曽伯
祖贈婺州路總管府治中府君嘗一營治之而¶自記之
及吾世而亭燬於冦初面亭有池吾季父溧<md:KR4d0505_SBCK_015-16a>¶水府君除
<pb:KR4d0505_WYG_015-22b>
瓦礫興構築復作亭池上未成而季父卒¶官今吾將經
緝是亭即故址作金威祀以東堂府君¶侑且為别室奉
先生之主焉葢金威神祠于鄉府君¶始作亭而吾子孫
承宗弗墜尚先生之教秩而祠之¶示有先也子能為吾
記亭興作之自而繹張先美以¶垂訓于方來尚吾季父
之志也夫𦕈予晚出企瞻先¶生猶神龍之遊于𤣥間而
威鳳之翔于千仞見且不¶可况欲藻繢而形容之以自
附于知言之士其將若¶何而自靖之耶獨念往嘗竊從
<pb:KR4d0505_WYG_015-23a>
鄉之耆艾講聞先生¶立朝大節想其面目嚴冷言論剴
切雖出籓入從深¶簡穆陵之知而終始難進易退之風
人至方之吕獻¶可范淳父則夫府君之以桑梓之故進
得與之交從<md:KR4d0505_SBCK_015-16b>¶欵密必非尋常木强之人固其有所不為
者矣亭為¶兩公游息之舊釁成揭扁近不即夫溪山原
麓之名¶逺不示之操存省驗之要而必曰適意云者意
夫兩¶公遊于亭上之是時也攬烟雲之卷舒矚卉木之
榮¶悴雖萬物之變交乎吾前者有不勝窮而吾胸中天
<pb:KR4d0505_WYG_015-23b>
理流行之妙悠然沛然亦即其所處而樂其所安夫¶豈
有一毫舍已從人之私得以溷吾之意而敗吾之¶適也
哉凡朱氏之所以菑之播之而穫之炊之者是¶亭實肇
基之耳今亭則完美矣而有祠有主出于原¶始要終之
意無弗厚也赤岸之有朱氏緜厯殆餘千¶年肆揚州之
治行第一傳信史牒金威之功烈宜祀¶簡在人心下逮
東堂府君之取友輔仁又得文清為<md:KR4d0505_SBCK_015-17a>¶之引重雖文清訒
言尚行他無所考見而世譜後題¶鑿鑿數十語珠光玉
<pb:KR4d0505_WYG_015-24a>
采其為朱氏賁澤之者已不啻¶千百言之多矣然則朱
氏之子若孫竦瞻楹桷慨想¶儀刑競于問學而强于為
善思夫天地吾身禹稷吾¶事皆由已推而致之彼科目
禄仕可以倖得之者則¶一趙孟能貴賤之矣吾朱氏之
先所以劬躬壽後封¶培而潤澤之者則不在是也乃若
前記所云亭之興¶廢吾家之盛衰占焉此朱氏十一字
符也有亭無亭¶何損益于朱氏蓋知有亭則知尊祖而
敬宗在爾後¶之人承之斁之為何如耳詩曰鶴鳴于九
<pb:KR4d0505_WYG_015-24b>
臯聲聞于¶天又曰相在爾室尚不愧于屋漏請歌以饗
羣宗吾¶友白雲先生許君益之朱氏壻也彦修還以予
言即<md:KR4d0505_SBCK_015-17b>¶而請焉其將有發矣夫其將有發矣夫重紀至元
之¶三年其嵗丁丑秋八月壬午里後學柳貫謹記¶
　　　崇化堂記¶
吾鄉友吳君師道為邑於池之建徳且三年矣既不¶欲
厲民以自厚而又不欲鄙夷其民以遂拂其可善¶之性
則孜孜焉以學為務謂令之責不在于簿書期¶㑹獄訟
<pb:KR4d0505_WYG_015-25a>
予奪之間而在于化導表率漸摩薰染之有¶其具于是
督逋租歛餘贏飭材庀工作講藝之堂七¶楹間還嘉定
崇化之舊其制髙爽麗密足以起靡陋¶而支永久矣既
成以書來告曰我將日進其學之諸¶生講其所是而禁
其所非以知學非身外之物而勸¶相興起則固令之職
所宜為蓋其一以是自勵而其<md:KR4d0505_SBCK_015-18a>¶一以是勵諸人子其為
我記而啓之何如夫講道修¶政仕者均有責焉然其所
施有緩急所就有厚薄要¶未可以槩論之也故令之去
<pb:KR4d0505_WYG_015-25b>
民為最近而其教民為¶最切朝發一言于堂序之上而
夕可以達之荒村陋¶落之陬所教者不一二而所感以
化者已十百其效¶簡且易致如此世顧迂之何哉六經
羣聖人之言載¶道以行乎萬世者也頼諸儒發微闡奥
瑩然無疑今¶雖去之逾逺舉而措之則大之可以善天
下國家小¶之可以善吾身學何負于人哉人適負之耳
士不幸¶不生聖人之時不被聖人之澤不得盡吾之性
以盡¶人之性是則繫之時矣而又幸而得乘道綂絶續
<pb:KR4d0505_WYG_015-26a>
之¶運出于諸儒完經翼傳之餘進獲所承而退獲所守<md:KR4d0505_SBCK_015-18b>¶有弗講焉講之無弗受也有弗修焉修之無弗至也¶是
豈不又繫之人乎建徳屋山為縣茹蘭之溪經縣¶治西
流㑹于堯溪以入于大江蓋大江以東窮徼絶¶域也其
土風貴土著而賤遊徙其民樂寛簡而少鬬¶訟令以平
易治之輙取能名去而建徳為善邑矣吳¶君志剛議明
果于問學而其學為有原本者起家進¶士三遷而為邑
于兹既因俗以導民而又欲累善以¶成政乃作斯堂進
<pb:KR4d0505_WYG_015-26b>
諸生而日講焉先之以經術將審¶其所是而格其所非
則有先儒訓釋之言具存學官¶按而求之聖人之道抑
何逺乎爾自君之悉心于學¶也作櫺星門新兩廡鐫紀
鏟碑範銅為祭器以備物¶成禮是不一役而斯堂之作
績用尤著蓋學初徙于<md:KR4d0505_SBCK_015-19a>¶宋嘉定中堂之上為六經閣燬
于天厯己巳今堂成¶而閣未克為則以役大費巨故也
若昔記其成者鄱¶陽柴公中行也石既燬不復存矣柴
公名在慶元偽¶學之籍其言必不碌碌顧予何人而敢
<pb:KR4d0505_WYG_015-27a>
襲其遊塵以¶犯是不韙之誅哉君訪而有得則請大書
刻之以為¶斯邑之藻藉吾言何足儷也¶
　　　婺源州重建晦菴書院記¶
孟氏之傳接乎孔氏未逺也紫陽之世泝之濂洛亦¶未
逺也然而繼絶學於人心陷溺之餘振墜緒于世¶衰道
微之後放淫距詖而天下一治扶世立教而經¶籍大明
是則聖學顯晦之候而道綂絶續之機立學¶有奠過魯
有祠禮縁義起而以教道結民心在於邦<md:KR4d0505_SBCK_015-19b>¶典有足徵矣
<pb:KR4d0505_WYG_015-27b>
謹按徽國文公紫陽先生朱氏世籍徽¶之婺源而自先
吏部府君始因仕留閩遂徙建上先¶生雖生于尤溪講
學于崇安而黄墩故宅吏部固嘗¶居之中嵗還省墳墓
議將考室而未果惓惓土思繫¶夫典則固其不忘者如
是先生之學出于龜山之再¶傳而實上承濓洛之緒綂
婺源故梓則㫪陵之營道¶而武夷晦菴則湓浦之蓮峯
也尸而祝之比諸闕里¶使讀其書為其學者誦絃于斯
禴祠于斯則祠塾之¶建其視禮之髙堂樂之制氏孰為
<pb:KR4d0505_WYG_015-28a>
輕重哉自先生没¶而其學已大章顯逮易名賜諡配饗
孔子廟庭而郡¶國之祠將徧天下獨婺源為縣時僅僅
附祀學宫後¶其所宜先如軼典何至元二十六年江東
按察副使<md:KR4d0505_SBCK_015-20a>¶盧公摯行部次縣恧焉愧之方議經始書院
時饒州¶路總管府治中王君元圭歸休里居以狀白公
吾惟¶文公里中子公為書院吾之子弟竊將游焉請身
任¶其責毋煩有司公既相其成役又謂先生講道雲谷¶
二滕公以鄉後學列于髙第弟子并設主登侑重鄉¶學
<pb:KR4d0505_WYG_015-28b>
也復命有司請之行中書著額為晦菴書院猶舂¶陵湓
浦之並揭濓溪道固一而已矣晦之一辭授受¶有原先
生蓋已服之終身今又掇之以開來學表義¶抑深逺乎
哉初所卜地在學之東位皆東向其後即¶縣升州亦因
而弗革延祐甲寅院燬于火於是汪君¶捐館久嗣子南
臺監察御史良臣同知福建都轉運¶鹽使良垕重于再
造為買北郭民居僑立書院其處<md:KR4d0505_SBCK_015-20b>¶占地庳下神弗寧止
生師所廬亦窘燥濕遄返其故¶以聿崇新構方有事于
<pb:KR4d0505_WYG_015-29a>
能者而賢太守吳郡于公文¶傳適以麾節莅郡粤初展
禮即有志斯事爰及期月¶弊革政通民既樂生士亦敬
業乃因其時圖為興復¶除撤蔽障改闢大逵面勢端直
臨乎正陽位夫子廟¶於右而祠文公于左講舍中峙列
廡翼舒門術有嚴¶階戺有截煬爨委積有庖有庾溪山
獻秀卉木交䕃¶藏修游息無不具宜其經畫纖巨出公
指授而掄材¶計傭委致金榖不懈益勤則治中諸孫思
禮思仁光¶輔實以承志為孝而能績于有成可謂尚賢
<pb:KR4d0505_WYG_015-29b>
好徳之¶世者矣山長黄嘉老幸力役之無怠樂書院之
惟新¶緘辭將幣請著石章惟予末學若何自靖然嘗反
覆<md:KR4d0505_SBCK_015-21a>¶乎七篇之㫖觀其推明羣聖之序而知孟氏之承三¶
聖者非空言又嘗紬繹乎集註之書考楊墨是非之¶辨
而知紫陽氣化人事盛衰得失之論所以闡濂洛¶垂教
之微言著百王致治之成法者為全功善乎先¶正魏文
靖公之言曰韓子謂孟子之功不在禹下而¶予謂朱子
之功不在孟子下以先生配孟子則當以¶鄒邑四基之
<pb:KR4d0505_WYG_015-30a>
祠而視吾婺源故里之祠矣然則新是¶祠塾于先生父
母之鄉而聚其鄉人子弟以時修習¶禮教于其中有學
孔希孟之志而後宣之以為黜邪¶扶正之用予知于公
之有是心也而若汪氏之世善¶修于家而能為人之所
不能為皆足以質諸先生之¶教而無愧于是乎書<md:KR4d0505_SBCK_015-21b>¶　　　新修石門洞書院記¶
石門洞自謝靈運初開境幽而地勝前人篇什郡國¶圖
諜志其曲折縣與景合矣然觀靈運尋最髙頂新¶營所
<pb:KR4d0505_WYG_015-30b>
住諸作不過蠟屐好遊伐山開徑之一事而若¶仰挹雲
霏俯濯巖溜于以悟仁智動静之體得内外¶交養之機
此則深探密察學所自致靈運烏足以知¶之哉靈運之
南出永嘉在宋景平間下逮皇元至元¶三十一年甲午
之嵗九百三十三年矣部使者王公¶侯按節過之乃始
徵用廬山白鹿洞故事築書院山¶中置師弟子員使朝
夕講肄以承國家敦儒育才之¶美占地幽夐而宅心神
明為學之方蓋得之矣自時¶厥後職風紀者以為先務
<pb:KR4d0505_WYG_015-31a>
或補葺祠館或經紀膳羞<md:KR4d0505_SBCK_015-22a>¶隨其力之所至有敬無懈常
若聖師之恭臨乎前也¶至元改元之明年嵗在丙子春
三月肅政廉訪副使¶魯公至道亷問温處道出青田溪
上艤舟登車祗謁¶廟下顧瞻楹桷惙焉將仆乃與從行
掾馮迪何崇禮¶謀曰是豈前修作始之意予惟後至其
敢不飭首發¶槖捐俸屬邑長布埒齊令張智白之郡府
掄材鳩工¶視其陊敗易致堅良不亟不徐以啓新功于
是總管¶盧侯景以暇日親來計度命長若令涖其成役
<pb:KR4d0505_WYG_015-31b>
自郡¶監牧而下若邑之寮吏院之師生咸有所輸未踰
月¶禮殿儀門論堂經閣齋廡庖廪以次及于瀑下之亭¶
棟甍翬如堦墄砥如鮮好整比軼于舊觀又新作櫺¶星
門六扉以嚴等威公還修贄菜禮告其成勣進諸<md:KR4d0505_SBCK_015-22b>¶生而
教之曰書院據穹林雪瀑之勝既新美矣爾曹¶游歌于
是有義理之融液無紛華之轇轕執業而興¶充義而得
得之在我求之在人是惟聖師成物之仁¶而亦憲臣勵
學之意山長王時中起應曰時中不敏¶敢不敬恭乃事
<pb:KR4d0505_WYG_015-32a>
麗水令劉伯泉既為礲石具乃來請¶文予曰學者將以
比物知類求仁入徳固必有講有¶習而于山水瓌特之
觀則亦何資乎耳庠序之教復¶于唐盛于宋聯而屬之
備且悉矣然四書院之作尤¶為統有宗而㑹有元若李
渤之于鹿洞朱洞之于嶽¶麓往往擇勝林樾寄懷泉石
撫雲霞之舒卷攬霽曀¶之往來所以為髙深為流峙未
嘗不與隂陽之降升¶理欲之消息者相尋于無窮學豈
有他術哉亦騐諸<md:KR4d0505_SBCK_015-23a>¶其地而已石門層巘竦立縣瀑中瀉
<pb:KR4d0505_WYG_015-32b>
清冽之氣冰人¶肌骨道書以為𤣥鶴洞天宋紹聖中劉
涇巨濟作郡¶紀其勝于石而米南宫實書之去朱令作
亭王荆公¶述文時應不逺而巨濟文已畧不及之然則
土木之¶功其可恃耶王公經始書院距今且四十三年
由執¶憲之多賢而繼猷之迭見故雖畽鹿之栖卒免園
蔬¶之鞠肆今魯公又能迓續前徽益恢雅道掃莓苔而¶
修俎豆鋤榛梗而起誦絃時維牧尹之英思廣藻芹¶之
樂相茲率作迄厎于成將令蹈詠之徒兩忘挑達¶之刺
<pb:KR4d0505_WYG_015-33a>
則臨石門之境者如挹洙泗之波履書院之閾¶者如游
鄒嶧之郊自明善誠身以馴致夫化民成俗¶之盛于斯
望之矣昉軺傳之嵗來徯人文之日朗書<md:KR4d0505_SBCK_015-23b>¶院之所恃以
久者雖與道體同期于無弊可也公擢¶至治辛酉乙科
進士上第有學有政需用于時名别¶多喇卜丹其字至道
西域部人二掾皆由儒選而崇禮¶嘗由山東鄉賦登名
春官矣其嵗秋七月初吉太常¶愽士柳貫記¶
　　　處州路學歸田記
<pb:KR4d0505_WYG_015-33b>
凡學田始皆官給嵗籍賦租以供春秋時祀師生餼¶廪
其疆理步畝載之戸曹之版明且悉也然自五十¶年來
緇白殊流綂屬角立挾邪飾偽之徒騁其私智¶謂學田
無適主吾可以冐没而攫取之或鑚石藏土¶中或逑賂
竄鄉籍藉為口實從其所司移文州縣往¶往符牒未及
下而敓攘已蠭起訟理雖勤卒以巵言<md:KR4d0505_SBCK_015-24a>¶蔓辭淆亂糾錯
莫能正定迨其久也是非得失繫乎¶法理欲消長存乎
人彼為是狡獪狙詐之謀者舉無¶以自匿于鑒空衡平
<pb:KR4d0505_WYG_015-34a>
之下校官去來捷如郵傳固莫¶知所適主而仁人君子
執法持憲以臨乎民上斯主¶之矣處州路學田之在青
田縣黄肚黄裏兩源者宋¶康定初郡守孫威敏公買之
民間以𨽻于學有田有¶山有園地總之為十三頃八十
六畝四十步砧基在¶學圖牒在有司焉可誣也至元二
十七年僧官楊總¶綂倚法始横延慶寺僧師晟因搆誣
詞陳之總所利¶兩源之便已豪據顯攘飾其言曰盧使
君約建寺于¶唐乾元中施田二十頃四至内無官民田
<pb:KR4d0505_WYG_015-34b>
土宋宣和¶元年改寺為觀三年而復五年知州黄葆光
遂奪之<md:KR4d0505_SBCK_015-24b>¶入學蓋學自康定有田逮至元三十年厯嵗二
百五¶十寺未嘗無僧獨無一言及之何也且約起羣盜
據¶州以叛自穪刺史吳越遣將討平之即其所施亦得¶
之亂賊之手君子尚羞穪之固明是田為康定始有¶之
田矣歸之于學理則宜然郡府方上其議明年詔¶㫖誕
布凡贍學地土貢士莊田禁毋侵奪于是郡符¶首下挈
其田還畀路學亡幾寺僧素禮如京師愬宣¶政院院臣
<pb:KR4d0505_WYG_015-35a>
納其偏詞不以達之省部直奏言宜如師¶晟所陳畫田
三頃七十二畝付之寺僧而寺僧復沿¶是啓倖心不盡
奪不饜郡府酌情論法檄青田主簿¶柴瓘教授杜熈躬
即其地量計田山地凡十四頃二¶十二畝其以三頃七
十二畝予之寺僧餘十頃五十<md:KR4d0505_SBCK_015-25a>¶畝令路學依驗砧基帳
籍入其賦租自皇慶元年以¶始郡具上帥憲二府報下
如章越五年延祐三年僧¶元清者再愬之宣政大變其
詞謂所餘十頃五十畝¶皆在盧施四至之内學非所當
<pb:KR4d0505_WYG_015-35b>
有復奏回付寺近而¶學逺僧獷而儒柔獷者怙勢柔者
執理蓋久而莫能¶自明乃皇上御極之明年元統二年
載錫璽書申嚴¶學校地土之禁職事趙良乘若干人彚
詞白郡府府¶檄縉雲主簿鄭伯答學録薛元徳與青田
縣官重行¶檢括其冬僉憲吳公按部至郡府備成案上
之得報¶宜奉詔行事吳公去而憲副李公實來良乘復
白寺¶僧慢令之狀公取案閱之悉知其姦乃具移總管
盧¶公責之所屬且俾經厯王君視書牘除元標黄肚田<md:KR4d0505_SBCK_015-25b>¶
<pb:KR4d0505_WYG_015-36a>
五百三段合三頃七十二畝入之寺僧外餘田地山¶十
頃五十畝盡還路學其見佃湯文等十二甲徵到¶鈔米
就給養士是嵗六月李公復來律囚重屬盧公¶其以歸
田本末具鑱諸石俾後有考盧公謂予嘗執¶筆𨽻奉常
其言宜傳信方來乃使請辭予學于孟氏¶者也知息邪
距詖所以正人心而閑聖道者其趨甚¶正至比之禹治
洪水周公膺戎狄孔子作春秋究而¶論之君子以為知
言今去程子又數百年所云近理¶而非朱翟之比者果
<pb:KR4d0505_WYG_015-36b>
安如哉歸田一政耳可以識三¶公正人閑聖之用矣春
秋重歸侵疆而書法各異然¶則謹而著之不亦可乎李
公名端字彦方保定人厯¶仕館閣入御史府出節東閩
再轉而涖東浙摧姦擊<md:KR4d0505_SBCK_015-26a>¶暴不撓不矜而尤尊其所自振
揚風教壹本于儒學¶者穪静齋先生吳公名燾字承禧
廣平人再遷御史¶自汴移浙今為廣東憲副廉靖有為
淵然儒者盧公¶名景字彦逺大名人世傳政譜守江隂
守三衢皆有¶惠愛是三公乃所謂仁人君子臨乎民上
<pb:KR4d0505_WYG_015-37a>
而為之適¶主者也若憲掾馮君迪杜君士謙武君瑛閻
君國寶¶之佐其籌畫經厯王君文彪之宣其猷為法宜
牽聯¶得書凡署牘官僚亦列名氏下方重勞烈也教授
林¶堂後至不與與於樹碑紀績之役故末繫之元統三¶
年其嵗乙亥秋八月癸丑太常愽士柳貫記¶
　　　建徳路學新製樂器記¶
睦維山水郡民重土著不事慆淫馴而治之宜若易<md:KR4d0505_SBCK_015-26b>¶然
然宋上下三百年餘賢牧伯繼作惠綏善養之方¶何嘗
<pb:KR4d0505_WYG_015-37b>
不以學政為先以為詩書禮樂之教入人最深¶非是則
無以牖其𠂻固其本而形格勢禁苟免無恥¶者有不足
施要為操得其術矣田諫議范文正趙清¶獻此一時也
胡待制張宣公又一時也茲數公者言¶論風節為世楷
式槩有偏重而典籓守部臨于是邦¶勸學範民隨時設
施如出一軌何其盛哉雍熈間天¶下未有學而睦始遷
廟建學自諫議倡之館生師備¶教養則成于文正清獻
時則奉詔行事顧列郡師帥¶有能有不能二公賢者宜
<pb:KR4d0505_WYG_015-38a>
不敢後待制當紹興初撤¶舊營新固已偉矣而門術側
出猶有待于宣公闢而¶正之則自鼎遷物改以迄于今
曽幾何時嵗紀之推<md:KR4d0505_SBCK_015-27a>¶移麾節之更禪已漫不可考而究
圖學政扶樹教基¶亦不為無人獨春秋二丁有祭無樂
識者譏其禮制¶之未具以為大邦羞元統元年其嵗癸
酉浚義王公¶昱自汲郡易節而來明年春躬執祀事于
廷卒徹歎¶曰隆禮備樂薦兹明徳國有典常吾為守臣
其敢不¶飭以速厥戾于是教授潘子陽進復于公昔前
<pb:KR4d0505_WYG_015-38b>
任人¶嘗範金伐石為鐘磬各十有六藏之尊爵之府而
絲¶管陶革諸器色猶缺今當輯費求之杭市并致工師¶
選弟子員肄其考擊絃歌之節惟奔走率職子陽事¶也
而敢以累公公曰諾不逾時舟來得琴一絃三絃¶五絃
七絃九絃各一瑟一籥箎笛簫各一巢笙和笙¶各二塤
一搏拊柷敔各一而若鐘磬之編簨虡崇牙<md:KR4d0505_SBCK_015-27b>¶流蘇雜飾
與柷敔之椎籈咸具率師弟子朝夕肄習¶及秋藝成㑹
上丁釋奠出而薦之音節允諧儀文畢¶舉官師在位諸
<pb:KR4d0505_WYG_015-39a>
生綴行莫不竦耳動心知召和之有¶道而致饗之有容
而公之于學蓋若衣食之維絲與¶粟無或忘也間即長
貳寮寀謀所以補敗扶傾之畧¶謂禮殿講堂役大費巨
不葺則弊易橈為堅責誠在¶予自長貳而下咸應曰惟
公所命乃以成畫授之校¶官凡梁棟桷榱之朽蠧弗任
者爾求良木而更置之¶瓴甓塗堊之毁頓弗密者爾合
衆技而繕新之次而¶齋廡門闥垣墉庖廪咸使完整足
支永久蓋學之租¶入無贏校官既殫力表率而有籍於
<pb:KR4d0505_WYG_015-39b>
儒者亦輸財就¶功不勸而趨皆以承公之意故也公毎
旦望入學延<md:KR4d0505_SBCK_015-28a>¶見章縫語及仁義則諄諄析理納之于善
言近指逺¶可服而行詩曰豈弟君子民之父母傳亦曰
見其禮¶而知其政聞其樂而知其徳然則君子成是豈
弟之¶徳以有禮樂為之具焉夫民重土著則三徳可興
不¶事慆淫則教易入而化易孚今公治睦甫及再朞能¶
以柔惠撫循斯民而又以禮樂鎔冶多士所操之術¶與
前是數公無弗同者特其所值之時有不同耳嗟¶乎易
<pb:KR4d0505_WYG_015-40a>
致者術而難致者時詩書禮樂敺之而善如此¶刑名慘
礉敺之而不善如彼守其道以守其官公之¶是心固裕
如也予忝公末交而婺睦壤地相聯知公¶宜人之政尤
審且子陽予友也因其請記輒論次如¶右最其成功製
樂為要題曰建徳路學新製樂器記<md:KR4d0505_SBCK_015-28b>¶竊春秋之義繫諸
侯之風統凡刑善尚來者之有取¶于斯至元元年其嵗
乙亥冬十又二月既望謹製¶
　　　浦江縣修學記
<pb:KR4d0505_WYG_015-40b>
校庠序之教所以開人心興民行其效必要于遲久¶而
後見故古之善為政者每以是為急先務焉簿書¶期㑹
刑名獄訟非不可以資富禁淫然而國之大閑¶在禮與
義使其養之不預成之不夙則素絲安保其¶不緇荃蕙
有時而併化履霜堅氷波頺風靡習俗之¶移人亦何所
不至聖人有憂之于是聯比閭族黨之¶衆而納之仁鎔
義冶之中仁義與生俱生非性外物¶也存養識察一致
其力則盡已盡人莫非仁義之推¶雖以吾含哺鼓腹之
<pb:KR4d0505_WYG_015-41a>
民而躋之鵲巢麟趾之化之上<md:KR4d0505_SBCK_015-29a>¶亦何所不可然則校庠
序之教其作人之效固若此¶柰之何徒視之以為飾治
之具而已也悕其戾哉蓋¶校庠序通謂鄉學異名而同
義若今大州小縣建學¶立師涖而教之雖非比閭族黨
之所升然入孝出弟¶有作有息固皆三代直道之民特
未有以先王良法¶美意淑之使善教之使成而遂謂今
之學非古之學¶亦惑之甚矣吾鄉邑浦江無名山大澤
以濬發其竒¶無珍貨絶産以阜通其利在州部中介然
<pb:KR4d0505_WYG_015-41b>
下邑耳宋¶嘗以著令有廟有學矣自地入職方以來間
厯二紀¶而餘不知其更閲幾令而其宫庭堂館又幾更
營繕¶而完葺之往往斵削圬鏝之工未斷于手而刓敝
危¶惙之形已繩繩而繼見彼其視為飾治之具者亦蔑<md:KR4d0505_SBCK_015-29b>¶焉若是而已則所謂以教道結民心抑何望乎爾耶¶禮
義之不章風俗之日卑識者葢深嗟而屢歎之矣¶重紀
至元元年之冬莆陽林侯以材進士再轉得邑¶以臨于
兹而嵗屬薦饑侯為之惠鮮困窮摧軋姦枿¶未幾令施
<pb:KR4d0505_WYG_015-42a>
政舉民咸讋服乃以禮登吾黨之士申儆¶之曰學為教
首所為率厲而風動之者則亦有其方¶矣今制官期滿
三嵗即以代去教道之流行民風之¶變易吾未敢為若
等望之也吾縣戸贏巨萬故家喬¶木䕃藉猶存其忍坐
視吾聖師之宮傾陊弗支而縱¶吾誦絃之舍胥為茂草
之區以重吾令長之隠憂乎¶里有耆壽之士張某乃與
松江府儒學教授吳某合¶辭以復于侯曰殿役最鉅凡
飭材徵工以績于成願<md:KR4d0505_SBCK_015-30a>¶悉吾力毋煩有司而若他有籍
<pb:KR4d0505_WYG_015-42b>
于學者亦相率勸功¶于是堂庭齋館門廡庖庾皆無一
之不理棟桴嶤然¶堦墄截然觚稜竝擢塗堊相鮮像貌
應圖陛㦸中度¶東西行者為之動目易觀蓋侯之究心
斯學也精密¶整比軼于家政方牒訴叢沓符檄填委謹
繩墨而嚴¶勾稽且日不暇給而侯之是心經度計慮靡
間益勤¶雖一楹一桷一瓴一甓必為之深顧逺省釋于
安固¶而後已侯之知尊夫子而欲以顯報罔極之恩者
豈¶徒事乎宫廟室宇之微將有大于是者而職則未可
<pb:KR4d0505_WYG_015-43a>
以有為也侯之才敏用裕果足以彰科目得人之盛¶而
一洗世儒腐爛軟熟之羞矣越明年工既告成教¶諭四
明徐塤亦以月日將代謀于學之老張恕方㯉<md:KR4d0505_SBCK_015-30b>¶願乞辭
瑑石以永侯徳謂予以諸生起家嘗進列于¶朝矣風人
之賦述者之辭竊有志焉泮水頌僖瘖乎¶無聲微子之
委而孰委哉予因有謁于侯曰人性本¶善道之善則善
矣道之而善非善教乎教者因其固¶有順而道之非有
所付畀而増益之也夫域方百里¶之地而謂之縣有土
<pb:KR4d0505_WYG_015-43b>
且有民矣制為官師治而教之¶然有學必有廟又為之
簡其民之秀美使合樂習吹¶舞勺誦詩以嵗時修禮于
先聖先師然則耳之所聞¶目之所擊既皆先王道徳之
容而口之所講心之所¶維又無非中庸性教之實是道
也變而通之謂之政¶神而明之謂之教教在是則政亦
在是顧吾所以存¶而主之者則在乎此而不在乎彼焉
耳傳曰善人為<md:KR4d0505_SBCK_015-31a>¶邦百年亦可以勝殘去殺矣又曰一日
克已復禮天¶下歸仁焉而孟子則曰善政不如善教之
<pb:KR4d0505_WYG_015-44a>
入人深也¶且勝殘去殺善人之政必百年而後可克已
復禮聖¶人之教則可以一日而歸仁夫可欲之善與大
而化¶之之聖則有差等矣予所謂校庠序之教其效要
于¶遲久而後見者著為善之應而以常道望乎人則人¶
易從何異之云乎林侯為邑於兹且三年矣其于敬¶教
勸學之方蓋不徒取必于卓魯之所嘗有而直欲¶全體
夫堯舜之所不能無孝弟之端倪仁義之塗軌¶其兆見
于今者已若此其效成于遲久者宜何如哉¶侯名以順
<pb:KR4d0505_WYG_015-44b>
字子木至治辛酉丙科進士紹興大儒艾¶軒先生之從
曽孫也艾軒之學吾鄉先生太史成公<md:KR4d0505_SBCK_015-31b>¶實先得之其延
昭流潤于我後之人者尚未昧也宜¶侯之嘉惠吾學篤
不能忘遡其源委亦粤有自矣至¶元四年其嵗戊寅冬
十有一月日南至記¶
　　　許府君新廟記¶
許府君廟於其里照仁而食于其鄉以能福民而享¶其
報也然則府君之得廟祀于其鄉亦應禮歟古者¶功烈
<pb:KR4d0505_WYG_015-45a>
被于天下則天下祀之被于一鄉則一鄉祀之¶被于天
下者若禮法施于民勤事定國禦災捍患則¶封為上公
祀為大神者皆是也祀于一鄉則若鄉先¶生之殁而祭
之于其社與夫桐鄉之奉嘗沔陽之墓¶祠生有遺徳殁
有美報尚皆人心之不能自己者然¶耳禮非一定之謂
去鬼為廟卑之為鬼尊之為廟廟<md:KR4d0505_SBCK_015-32a>¶之為言貌也朝踐饋
熟報氣報魄神之則其道隆禮¶之則其物備府君以捍
城蹈難而死英爽赫然愈逺¶如存矧子孫世世里居則
<pb:KR4d0505_WYG_015-45b>
廟而祀之蓋與他姓異矣¶府君里人晉許孝子孜之裔
孫諱瓊字世英具材勇¶有智畧而尤精于騎射宋宣和
間睦寇作攘擾蠭午¶府君慨然招集丁壯自捍禦其鄉
逺近恃為一障三¶年春盜兵偪城郡守亷知府君之有
勇智而可倚以¶為用檄之至郡與盜逆戰屢挫其鋒盜
為引却郡上¶其勞補秉義郎尋攝郡事盜方日益兵攻
城勢甚危¶棘而城中兵寡力竭左右無援府君率精鋭
併力衞¶之自朝至日中殊死鬭殺相當府君遂以戰殁
<pb:KR4d0505_WYG_015-46a>
屍僵¶立如生猶能載所乘馬馳歸家明年降于鄉曰為
廟<md:KR4d0505_SBCK_015-32b>¶祀我巖關之陽初府君在時里有淫祀為厲於人人¶
患苦之府君命左右將撤毁若有物隂掣其肘者衆¶呼
府君名乃訖火其棟宇而厲亦尋熄府君之以正¶除邪
以剛濟難神而明之生死不貳固有皎然而不¶誣者矣
自巖關有廟而水旱之祭雩兵沴之禳却災¶疾之祈禬
民畢趨之二百有餘年于兹府君之有徳¶於民與民之
有報于府君誠之至而禮之盡也舊廟¶位置湫隘弗與
<pb:KR4d0505_WYG_015-46b>
事穪八世孫熹嘗議改作未及為而¶卒于是其弟熊取
為巳任而拓基營財鳩工輸費一¶毫不以累諸人先中
堂次外門次廡序合之為屋十¶六楹間而廟制具矣杇
塓髹堊象貌儀等内外顯敞¶視舊加倍而熹子怡尤能
承志以相其成起工於重<md:KR4d0505_SBCK_015-33a>¶紀至元六年庚辰之冬十一
月庚申明年至正元年¶辛巳正月乙卯而工告訖功熊
與怡既率族之羣從¶子姓具牲牢醴齊釁廟行禮則又
疏其事為狀介其¶友朱君震亨來請予文其言曰吾祖
<pb:KR4d0505_WYG_015-47a>
之徳之烈有以¶信于其鄉矣然予懼其昭之于外者未
備也願子詩¶之而吾祖託不朽焉乃具論之且為迎享
送神詞一¶章遺熊使教其子弟嵗時按抑楚聲歌以載
祀于庭¶尚有歆哉其辭曰¶
西長山之嶪峩兮□峯屹乎東峙上婺女之炳靈兮¶下
分疆于星紀羣岡陵之升降兮若輻銜而輪倚騖¶邑區
于南下兮畫澗溪之青駛若景氣之中褰兮若¶有人乎
戾至神變化之無方兮睨鶴城之良是泠風<md:KR4d0505_SBCK_015-33b>¶馭而雲輿
<pb:KR4d0505_WYG_015-47b>
兮忽而來儵而逝孰祭享以安予兮敞壽¶宫之崇祀簷
牙磔其鶴翔兮梁梠亘其虹委神睠懷¶而容與兮擥桂
枝之以淹晷昔禦冦之不利兮城塊覆¶而無隍蹈九殞
於鋒鏑兮曰吾得死所其奚傷義烈¶激而不舒兮曦暉
為之晝黄緤介馬之御羈兮載死¶魄而還鄉骨肉隂于
野土兮氣蒸蒸而發揚為昭明¶焄蒿兮一機籥之翕張
引列星之燦爛兮播卉木之¶敷芳此百物之精兮亦反
隂而為陽稽其實之本虚¶兮固神道之維常愴予懷之
<pb:KR4d0505_WYG_015-48a>
耿耿兮薦圭臭而合蕭¶光有牲盈俎兮有酤盈觴巫巴
以屢舞兮被雲衣其¶章章神晏娭則錫之羨兮嵗胥樂
于金穰沴消兵寢¶兮黄耉無央民獲承祀兮豢豕與羊
殫寸誠而歸美<md:KR4d0505_SBCK_015-34a>¶兮薦帝祉之靈長綿太岳之遺休兮尚
奕世其彌昌¶柳貫撰¶
　
　
　
<pb:KR4d0505_WYG_015-48b>
　
　
　
　
　
　
　
　待制集卷十五
