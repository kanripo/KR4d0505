# -*- mode: mandoku-view; -*-
#+TITLE: 柳待制文集
#+DATE: 2015-09-11 16:25:56.556960
#+PROPERTY: ID KR4d0505
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 15
#+PROPERTY: FILE SB04n0313-015柳待制文集-卷第十五.
<pb:KR4d0505_SBCK_015-1a>¶
栁待制文集卷之十五¶
　記¶
　　　崇福永樂寺記¶
呉江四封以水為城&KR0873;涇港瀆綺錯棊布浮屠氏之¶
居間見扵葭菼間水鳥樹林各具殊勝楚粤之郊無¶
是景也由州郭西南去七十里有塘曰荻塘有地曰¶
𩀱楊故未有寺而有寺實始際大師永真真字無相常¶
熟姚氏子早依慧照大師圓公薙髪受具甞出逰方¶
過𩀱楊愛其融結完厚據勢不騫將求席地脩習禪¶
觀里大家周氏因聞生悟斥其地數十&KR0341;施而歸之¶
真誅茅結屋作華光王像昕夕祈叩焚指自誓將興¶
道&KR0163;積誠上孚神與嘉應緇白之侣善其戒行聞者¶
<pb:KR4d0505_SBCK_015-1b>¶
見者委施恐後真度其力與時可以建事廼大興土¶
木宏啟寳坊居佛之殿演法之堂懸簴之樓楗藏之¶
室&KR0002;山門庫院齋廡庖廪凡以序而為凡𫠦締構必¶
極堅好單鉢趨庭鐘魚答響嶢然壯&KR0026;將與名藍望¶
刹角麗而爭華矣内戚謝節使&KR1033;聞而起信為請扵¶
朝有㫖錫寺額曰崇福永樂之寺使著甲乙流傳之¶
令而賜真𬗋衣師&KR0197;嘉其白業而煥飾之時則宋淳¶
祐之七年也真尋以福建轉運使劉公之招出丗建¶
寜之安國閱歳謝歸至元十五年年六十三示寂于¶
寺之方丈度其徒二十餘人而若普𩔰普修普信普¶
曉普淨普達則其上首也𩔰&KR0071;席十年而修實嗣修¶
亦端一有為益建大閣斵木為盧舎那金身坐寳蓮¶
<pb:KR4d0505_SBCK_015-2a>¶
華上旁列千佛別印三藏教&KR0052;五千四十八卷函盛¶
&KR0869;置龕栖左右如龍宫之湧現而帝網之褰開麗且¶
&KR0097;矣初真肇基甞揷草建標曰某當作堂某當作室¶
後必有成吾志者人固疑而未信也今千楹萬礎雲¶
蒸霧鬱屹為大方之家雖其願力𢎞深有以致之亦¶
由継述得人克濟斯羙可不謂之盛際㢤修傳信曉¶
而次及扵達達且老自念昔吾師實際不階尺寸之¶
力規作蘭若依乗佛智幸就功緒為吾之徒&KR0013;服三¶
衣蠲除五欲有宫居粒食之安無更繇賦租之累固¶
祖徳之封培而法源之流衍者也惟古招提其名迹¶
縁起記莂樞機傳在人口周扵聼聞以有文字為之¶
紀述故&KR0014;乆而益著今吾寺六丗百年傳持一道而¶
<pb:KR4d0505_SBCK_015-2b>¶
碑版無辭圗牒未載何以揭徳訓嗣孰專製作其往¶
請辭扵是其徒元𪔂方建業大慈教庠乃介其宗主¶
天泉餘澤乞予文之于石泉與予異名同行不得辭¶
則爲次序其言而繫之以頌頌凡六章章十句頌曰¶
嚴嚴像法浃扵寰中如月印水如雲行空觸之則是¶
境境圎融我行江呉湖澤西東幢刹相望殷其皷鐘¶
(其一)雙楊之洲土非根著灌木深蒲蕞焉叢薄孰開¶
精藍揭名永樂觚棟鵬鶱簷牙獸攫法法毗盧門門¶
樓閣(其二)扵維永樂爰始&KR0052;營以華光王爲護法城¶
一華既法五葉同榮施道旁流百川就盈致非力致¶
成則天成(其三)繄實際師昔在佛丗宅兹空荒修三¶
摩地是舍利光珠潜五閟乗大因縁揮發神智譬如¶
<pb:KR4d0505_SBCK_015-3a>¶
酌泉望滿一噐(其四)際則往矣百年六傳孰引孰承¶
其丗多賢謂是永樂雖名梵筵如一微塵栖扵毫巔¶
即佛觀佛說法熾然(其五)法不虚行以人而重四分¶
六儀三時禪誦樹影水聲皆其機用以我是心歸羙¶
讃頌(缺)¶
　　　稱心寺重建佛殿記¶
釋氏縁業之說儒者在𫠦不論然自其一曲推而致¶
之則有感必應無微不𩔰是皆一理之形非崇虛翼¶
偽比也棟宇形噐之末初若無繫乎道然迹其廢興¶
在人成壞因時&KR0085;以占像法之汙隆示民情之向背¶
𫠦謂有縁有業者豈不較然著㢤大都崇真宫提舉¶
道士薛君𤣥義予方外友也比歳退&KR0739;貴溪龍虎山¶
<pb:KR4d0505_SBCK_015-3b>¶
中以書諗予曰我仙浦里之有薛氏始唐旗頭大將¶
軍大司徒公史不傳而譜佚我不知其去公若干丗¶
計是官&KR0197;爵級必出扵唐末五季用武之際殆一時¶
之權制欤司徒之後稍稍向用儒術至宋太學博士¶
&KR0022;彦與其子南城縣尉穎尤好浮屠言建寺里中請¶
額稱心度僧甲乙居之&KR0071;遭㓂燬紹興初頴子習淳¶
𤋮中習子徹復先後增施園田重新基構架虛為樓¶
範金為鐘寺制方備而宋社己墟㑹里民有倡亂稱¶
兵掠仙浦而過者寺則再燬我薛氏家亦浸湮而浸¶
微矣為淳熙之役者思州南丹縣令則我之曾祖也¶
泰定三年我自崇真南歸主僧妙善以復寺告重念¶
我先丗克崇因果成是精藍傳序在我適承其廢而¶
<pb:KR4d0505_SBCK_015-4a>¶
我&KR0009;迹老子法中莫䏻躬薦土木之勞惟當傾倒囊¶
楮佐興凡役以無忝我𫠦生善謝曰此檀越之𢎞願¶
而比丘之勝因也予其敢有弗虔明年粟布工材畢¶
具三月壬子佛殿成其崇幾尺縦廣㡬尺又明年兩¶
廡成門堂齋寢各以序為莊嚴麗宻耽然盛&KR0026;過者¶
改視知薛氏之猶有餘祉也子幸以文賁我一以昭¶
往迹而一以厲方来如餘諉為縁業則我𫠦未暇嗟¶
夫稱心一席地無法炬之光明無說鈴之化誘賴薛¶
氏之多賢訖重輝而再造𤣥羲妙善雖則異名同行¶
要其尊祖扶宗之意炳如也是役之興殿為巨故題¶
其額曰稱心寺重建佛殿記尚亦史氏舉凡之例㢤¶
元統二年冬十又一月望日製¶
<pb:KR4d0505_SBCK_015-4b>¶
　　　藥師院記¶
藥師院栖僧數百指在清江鎮市闤中盖不知興作¶
縁起而藥師者如来之別&KR0197;以名于其刹固謂衆生¶
顚倒四病得瞻如来妙有光相猶有痿者獲伸暍者¶
霑飲何必身践𦒿域之場手探方已之劑自然安𨼆¶
饒益稱吾法已由宋寳佑戊午至今大徳丁未院甞¶
三燬賴其徒多才良故䏻顕致信施屢僨屢興愈新¶
愈盛東西行者每覩之以為市區隆羙之候像法之¶
流亦繫乎人㢤皇慶元年歳在壬子主僧士選性玉¶
相継&KR0052;𦘕而大佛寳殿成豐崇麗宻夐異曩稱善士¶
何定山上座杲日實薦材輸力院衆奮踴因相顧言¶
殿役最鉅厥既底績廼&KR0002;寺制之當備吾而可諉其¶
<pb:KR4d0505_SBCK_015-5a>¶
責扵是&KR0025;羲傾斥衣盂建法堂普潤裒輯勝貲作三¶
門以和又攻石陶土増築繚垣齋廡庖&KR0067;輻集鱗比¶
嶤然煥然目睹心竦生大歡喜以爲如来覺苑化現¶
湧出隨𫠦敬禮而得開度譬諸眢井鑿深更取清泉¶
以恱衆口轤綆不費水味益佳施者受者皆名報恩¶
爲國貽慶然則古徳之以是名院究其縁起不在斯¶
乎泰和二年以和逰京師款門求記爲次其說使歸¶
而鑱之以昭来者九月三日記¶
　　　慈慧菴記¶
先儒𫠦詮大抵依智以成言而假喻以顕道今大&KR0052;¶
𫠦&KR0003;堂䑓塔廟象馬車輿衣絨纓珞揔衆寳以嚴飾¶
約四法而安住將以示開遮之相該權實之用爲大¶
<pb:KR4d0505_SBCK_015-5b>¶
根大噐人設也然而衆智有偏圓情識有利鈍𤣥徒¶
白羽隨順修行猶有待扵即境生悟因事達理則莊¶
嚴像法殫極華好使人目覩淨光耳聆妙音&KR0085;踐化¶
城而一方千佛十方萬佛光明勝幢融攝𫠦至即名¶
寳坊何甞不認大&KR0052;𫠦說為真實義㢤思昔一士依¶
止𩀱檮𣗳下著僧伽黎衣在家出家說心王法&KR0197;名¶
善慧則吾婺人也雖内院之分身己化而松山之行¶
道猶存至今緇素之倫雅崇性相之論王曇願為上¶
首靈運恐後成佛抑有自来慈慧菴在郡城西北陬¶
故為王氏第學佛人周覺聦始買居之覺聦蚤持内¶
典有𫠦證入誓息諸縁歸誠圎覺即以安䖏施作伽¶
藍構殿像佛敞門通道旙彩香華既已備諸供養又¶
<pb:KR4d0505_SBCK_015-6a>¶
謂瞻仰吾法依扵一相而流通衆妙實在契&KR0052;掄材¶
徵工復作大華嚴閣贖盡&KR0052;八十一卷庋寘其上斵¶
木塗金為盧舍那佛化身一軀繪&KR0052;變千佛其左其¶
右時節大㑹四象咸集然燈散華吹螺擊皷誦&KR0052;歌¶
唄歸羙報上在大城中𨼆然為象王一窟矣扵是逺¶
近傾信稍以貲来委施無㡬而覺聦謝丗子覺照承¶
志尤謹拓開後隙地益建彌陀殿翼以齋寢緫若干¶
間而庖湢匽井鐘磬幢盖取𫠦宜具皆以緒成凡施¶
之出扵其私與合之扵衆得田&KR0002;干&KR0341;而薰蠟茗劑¶
之湏無外求者&KR0116;照不&KR0520;進修謙己䏻受聞旁縣龍¶
丘有苦行人葉性空甞渉道自在廼虚左席延而致¶
之俾以一音濱暢申祝國釐而次以滋利羣生盖其¶
<pb:KR4d0505_SBCK_015-6b>¶
志不以述事為已&KR0085;而以𢎞法為已任使居善慧之¶
郷咸修覺照之行豈有攘袂扵其間者㢤予友張君¶
子長居邇慈慧間甞道予往㳺覺照瀹茗羞供𤁋誠¶
致辭丐予施文傳信方来昔予講禮之暇稍窺覺苑¶
之際見丗之談實相者迷空假之原論無學者滯有¶
漏之因方憫焉悲之竊喜覺照不隳形體墮業識而¶
䏻作是方便以自修自證在扵晚季豈不猶賢矣乎¶
菴盖作始扵大徳癸夘三年而覺成十年而聦化去¶
又十五年覺照作別殿而菴制粗備属兹序績而將¶
有賴扵吾言吾言何&KR0085;賴也元統三年歳次乙亥夏¶
五月既望蜀山居士栁貫記¶
　　　龍華寺記¶
<pb:KR4d0505_SBCK_015-7a>¶
吾縣𫠦&KR0018;山曰仙華山山去縣尚十五里行未半道有¶
浮屠氏之居榜龍華寺者&KR0052;始扵柴氏婦胡而緒成¶
扵其孫善義龍華廢寺額義請扵官掲而顔之用舊¶
典也初里大僧師逺蚤逰諸方𠫵禮名師卓有見觧¶
依乕丘不傳本靈隱而不化去依淨慈㫁倫而倫又¶
化去返栖故山將以究了己事胡之母子竊深敬之¶
為卜其居之右作積善庵迎之以来且命義&KR0025;之㳺¶
䖏逺庵居六年而寂扵是義拳拳𢎞法之念不&KR0520;益¶
勤間至錢塘或導之入謁淨慈愚極室中極啟之道¶
要義愈感服時及庵信絶學勤継主西峯義往来咨¶
扣二公尤掖進之秋江湛方自華頂起單憇婺城北¶
圎覺庵義一見與語合意即介勤請住積善厥既受¶
<pb:KR4d0505_SBCK_015-7b>¶
請撰日入庵開法而四方慕道之侶知義可以依止¶
来者如赴義又益治禪栖規恢法㑹是歳坐夏者餘¶
五十單縣主簿趙君郁見而韙之始勸義請故額以¶
寺易庵又明年湛遷住華藏衆亦隨散義愀然曰有¶
寺無僧猶虚噐也吾可以求之人乎廼以傳姓承宗¶
之事付之兄子自乞祝髮受度焚香設像遥禮遠公¶
爲之師焉盖昔以逺故作庵而逺又甞㗖我以禅恱¶
之味者也遠爲初祖則由我以及丗丗傳次住持尚¶
吾祖母崇法敬僧之意有在于兹義誠知本㢤自義¶
受服三衣荷承大法晨營夕計唯以堂室未宏像圗¶
未飾爲己䇿勵凡窘身節口以有銖縷之贏不以給¶
諸斵削之伎則以授之采繪之工今殿寢中嚴門閎¶
<pb:KR4d0505_SBCK_015-8a>¶
外敞&KR0563;術䋲引齋廡翼張而演法之堂㫋檀之林香¶
積之㕑𠫵峙臚列森邃蕭爽鐘有簨簴&KR0052;有函庋有¶
田以給饘粥有林以備薪槱圃可以畦井可以汲視¶
諸方大雄氏之宫亦充羙矣而義之言則曰是在吾¶
法猶爲未具復闢地其後建千佛閣&KR0018;閣爲普賢殿¶
四楹藻梲繡栭上下映發位盧舍那佛閣中而旁寘¶
賢劫千佛坐像其次斵木髹彤塗金渥采相好莊嚴¶
若幻而出香華幢盖備諸雜飾時節大㑹有式有度¶
然皆有以資之無外求者吾縣雖斗絶而&KR0052;塗𫠦出¶
披緇衣褐之徒觧&KR0752;&KR0155;堂甘寢羙食如返家舍有以¶
隂翼其向道之誠古人建立叢林其意正惟有得于¶
此焉耳義之爲是寺役也閱三丗四十年若其伯叔¶
<pb:KR4d0505_SBCK_015-8b>¶
兄弟與其故妻之姊姒咸有𫠦助而施之出扵檀信¶
者亦十得二三獨里士趙君某及其内子張縁契特¶
厚既&KR0162;貲相其造閣之役度僧之事又斥&KR0254;田&KR0002;干¶
&KR0341;歳入其租以供普賢㑹凡費𫠦謂有以資之者也¶
今立祠閣每西食必祝浮屠人𫠦為修其祉報盖如¶
是而己趙君予友也間持義之言請予曰義耄且衰¶
矣深惟夙植善根攝是正念殫智畢慮開拓精藍雖¶
名有漏之因實覬無窮之利然我&KR0014;奮興扵前而不¶
&KR0014;必其緜引于後則植者有時而仆築者有時而&KR0549;¶
華絢麗宻者有時而埃衊無餘我為是懼亦既筆為¶
訓辭以傳示扵我後之人且誓言扵佛而以天龍&KR0017;¶
神涖禁而誘迪之矣意猶以為未也檀越為我謀文¶
<pb:KR4d0505_SBCK_015-9a>¶
𩔰著扵石使有目咸睹有耳咸聞豈不益爲可恃㢤¶
義之𫠦以必假吾言以致其請者以君之不我欺也¶
予受言己則辭而識之曰佛法被于天下名山大澤¶
之間夀國福民之祀皷鐘相聞大抵歸扵釋矣然其¶
人豈䏻皆以說鈴化讋流俗必使之塗塞耳目以同¶
入扵幻&KR2989;不可救止而後己也盖亦有山林特起之¶
士返流自照發真歸元用其善巧方便間修至于積¶
之之乆而豐居廣籍迄就功緒則簣進而爲山水至¶
而成渠&KR0002;善義之于龍華始奮其孤孱之力以卒成¶
是偉異之&KR0026;雖欲不歸之縁業詎可得乎然則義之¶
假象以顕智因境以導迷又豈不欲率此土衆生同¶
登淨覺而延兹堅根碩葉之䕃扵方来而未已也耶¶
<pb:KR4d0505_SBCK_015-9b>¶
乃若田業之籍扵寺者或義𫠦自施或得之衆施與¶
凡佐其肇興之費者細大畢紀將托兹石之隂繫而¶
鑱焉其不私人之惠又如此嗚呼丗出丗間有二法¶
㢤¶
　　　仙華山化城精舍記¶
仙華山之南麓蹊術北引繚原田度澗岡前行可數¶
里至東峰之下有谷&KR0444;然中藏有泉潝然仰出其土¶
田宜樹藝浮屠若空者受&KR0052;于山北之皇安普利院¶
出𠫵禮名師逰浙東西倦且休矣始披荒得之剪茅¶
茨室度可㝷丈將自食其力以修習禅&KR0026;究了大事¶
乆之白衣人稍来依止而室隘莫䏻容之師空清衍¶
比受請樓氏主其墳庵長者億聞空苦行而嘉之爲¶
<pb:KR4d0505_SBCK_015-10a>¶
徙家其廢佛祠位于中以嚴像法作齋寢庖湢使可¶
継䖏天童竺西和南題其榜化城精舎表縁業也于¶
是龍峰主僧永鎮首施田若干&KR0341;且勸發長者斥田¶
山園緫&KR0002;干&KR0341;隷之衍曰吾則不可以無施也亦割¶
私田&KR0002;干&KR0341;歸焉空受施己知其道肫慤可信益務¶
力生勤事不&KR0520;進修而門廡鐘閣咸以序為始圗觀¶
音大士像于北壁更搏土為之飾以黄金範銅作鐘¶
亦若干金而贏有田若干&KR0341;施而入者若干空𫠦&KR0052;¶
紀者若干椔栵之墟化為寳𫠦猩鼯之穴現成法筵¶
瞻者生敬逰者忘去行修而縁稔雖空亦不自意其¶
成就如是佛之為教尊嚴廣大可勝賛㢤昔吾鄉先¶
生方詔父𨼆山南東嗜詩好逰採擷竒秀攄發芳華¶
<pb:KR4d0505_SBCK_015-10b>¶
是山之勝幾無逸美矣殁且𦵏域距精舍不數十舉¶
武予時方教國子赴来輯行為銘其孤樗梓鑚石未¶
𣗳予觧江西之明年始率里友買田具施請寓祠植¶
碣精舍空曰吾師也有施道焉其曷敢不承及予絮¶
酒以往空作禮迎勞固甞問詩法于先生師之亦宜¶
間數歳空攝衣入謁曰檀越為我識精舎本末予以¶
先生故属筆夫奚辭予&KR0026;自古佛者苦心窘形離智¶
㫁念竄伏于空林灌莽之間晝日力作食草木實晨¶
暮稽首合爪崇法事師如承父母而加畏慎雖踐蛇¶
茹蠱交變扵前以為是偶然者其心精進無有退轉¶
故&KR0014;攝受諸難返照自性平等衆生入佛三昧其堅¶
苦悴辱若是異時壁觀一婆羅門身心寂然非有放¶
<pb:KR4d0505_SBCK_015-11a>¶
光動地之祥而法印真乗燈燈不昧天下叢席藉以¶
為宗今丗祀益緜祖風不紹三衣改飾伊蒲罷供將¶
明小果之因難甚一華之見扵斯時也使無識超見¶
卓如空等輩拔于淟淰歸潔其身而思滅苦本之士¶
猶得托焉以䖏則澗盤之上不名一迹可不可㢤雖¶
然念拮据之不易重付累之有人此又繫乎縁業之¶
洪纎予亦安&KR0014;知之也至元改元之明年青龍丙子¶
春正月丁己太常博士栁貫記¶
　　　横山龍神廟記¶
婺衢二水㑹扵蘭隂合流而下為蘭溪治城占水之東¶
而直其西南有山横障衢水之衝者横山也水方湍¶
捍而巖崖扼之泓渟灣洄匯為深淵宜有龍神潜扵¶
<pb:KR4d0505_SBCK_015-11b>¶
其中出光景騰雲氣蓄&KR0165;雷雨而潤澤群物其為造¶
化之府章章異㢤然則神之嘉惠扵兹土舊矣而民¶
之報事于神者宜何如山故有龍神祠比歳因廢不¶
舉厥咎在民而吏亦安&KR0014;無責乎爾重紀至元二年¶
其歳乙亥夏秋不雨赭原焦野民憂無年長牧僚吏¶
為徧禱群望靡牲殫幣神弗顧答州判官王侯庭鈺¶
獨深繫心焉乃進父老而問郡故得龍淵之迹郊郭¶
數里而近練日宿齋屏却車&KR0016;親即其䖏取香瓣書¶
齋意厲深潔誠𥸤于明神垂瓶而挹清泠張旂而導¶
先御見山際&KR0155;雲如縷有頃𤣥隂四塞甘澍滂流四¶
境既&KR0085;萬槁咸蘇民吏交口歸徳于侯侯曰盍新祠¶
廟昭荅神貺乃出飡錢以為民倡又明年廟成具石¶
<pb:KR4d0505_SBCK_015-12a>¶
来請刻辭嗟乎神智變化莫靈扵龍矣淵飛而天行¶
豈有迹㢤然而窟宅斯在肹蠁潜通雖未可的然求¶
之方體之中而亦不可漠然委之方體之中惟夫以¶
心感心以神格神則𫠦謂神智變化而為靈者無在¶
不在真&KR0002;蓄之宫沼可豢而擾也王侯以賞延入官¶
亷静寡欲而篤扵愛物肆兹閔旱之誠實本宜人之¶
政龍維神物不聞則已聞之其有弗饗者乎然則廟¶
而祀之以申儆于方来是則不可以無記也乃記而¶
鑱之扵石¶
　　　鄭氏旌表義門記¶
治古之時家自為宗而宗則有法&KR0002;制為冠昏䘮祭¶
之儀與施之親踈隆殺之等凡因人情立人義而繫¶
<pb:KR4d0505_SBCK_015-12b>¶
乎一家之政令者皆是也然宗雖叙于一家而法實¶
周乎天下閭興黨率胥成孝敬之風化洽教敷壹是¶
仁譲之俗扵斯時也義且冺扵無形而名烏乎生盖¶
至于道隱民散代衰禮替而宗統服紀藐焉無属借¶
鋤取帚勃蹊閱墻或不待閱丗而継見之矣則夫操¶
長民之柄者將以致夫潜轉宻移之功亦安得不為¶
之率徳厲行使之知𫠦勸而強于為善善者既彰惡¶
者斯癉于是又取其出于天性而和諸物則人人可¶
以制而行之者命之曰義字其民曰義民表其門曰¶
義門扶衰救敝名存與存君子盖有甚不得己也記¶
曰大道之行與三代之英丘未之逮也而有志焉大¶
同之丗吾不得而見之得見小康者斯可矣然則舉¶
<pb:KR4d0505_SBCK_015-13a>¶
斯丗之大而義之間見者僅僅若是是可嘉也亦重¶
可嘆也吾里鄭氏之以義門被旌表且三十年扵兹¶
視其家庭而其惇孝廣弟之日滋講信修睦之日謹¶
植本固而浚源逺矣蓋自其七丗祖諱淮始與其二¶
兄弟卜吾里之感徳郷居焉其後三家浸盛名其地¶
三鄭示有先也沿淮而下六世曰某某率之儉勤以¶
啟大其基七世曰文嗣文和文泰文厚文轟重之積¶
居以恢𢎞厥緒併其翼子貽孫間及八世不裂籍以¶
為異不殖己以自私尊尊而親親老老而幼幼凡聚¶
廬以䖏同釜甑以食者支屬口餘百僮手指千薰然¶
義風不戒而趨為之冠昏以重其始為之䘮祭以厚¶
其终月薦以著存時饗以尊耉男事詩書女事𧖟績¶
<pb:KR4d0505_SBCK_015-13b>¶
昭穆有序貴賤有差出相助也入相保也服勞扵作¶
息之間而維繫于禮法之内雖等之十世以至扵百¶
世可也初里𦒿列其事于縣縣令長上之大府具移¶
㢘訪使者覆按如章以次達于中書下之儀曹請用¶
故事賜旌表亦既報下大書其門曰旌表孝義鄭氏¶
之門矣今文嗣文泰文厚文轟皆不克夀而大和方¶
以踰七望八之年益&KR0052;紀其家事潤飾其門户凡欲¶
納之于禮而範之于義而後己㑹朝廷方修通制頒¶
行郡國&KR0002;曰諸以孝義旌門者與免雜役縣復凖令¶
有請及轉而上聞由部而省咸謂宜如制令即賜蠲¶
復命既下大和感激思奮拜手稽首言曰熙朝之𫠦¶
以惠綏于我㕓里之細甿者可謂至矣吾髙曽祖考¶
<pb:KR4d0505_SBCK_015-14a>¶
之𫠦以啟佑于我不令之子孫者亦可謂厚矣大和¶
耄且及之誓殚餘晷課諸子姪力耕以奉公上而暇¶
則詠歌帝力終為盛世之幸民而己顧惟伯父當干¶
戈俶擾之際早&KR0162;館舎吾先人抗身艱厄上奉尊老¶
下慈孤幼敷菑檏斵以紹開先業至于吾世而吾兄¶
文嗣吾弟文泰益匔匔盡瘁絫銖積寸修其疆&KR0341;以¶
畢兹塗雘恫瘝再世豈易然㢤今進承旌復之恩拔¶
諸什伍之籍譬之塗芻行葦得免牛羊踐&KR0130;甚休甚¶
幸使不謀文𩔰刻金石則何以迓續芳猷傳之来裔¶
乃以其文属貫貫則復之曰義出乎人心而還以制¶
乎人心者也自其動于𫠦感或不䏻無欲而丗遂以¶
為欲勝則害義義立則利無與存彼盖知夫孟氏義¶
<pb:KR4d0505_SBCK_015-14b>¶
利之反矣而不知記禮者之言固甞深致意人情人¶
義人利人患之辨而又必曰舍禮何以治之惟其本¶
義以制情是以因義以成利以利爲利者末也而以¶
義爲利者知其本者也然則治之以禮其諸緫攝人¶
心携持世故之微權也欤君子盖有𫠦甚不得己焉¶
而非其盛之謂也旌門復役&KR0038;之令典而顧以𢌿諸¶
一介草莽之臣其鼓舞興起之意夫豈私一鄭氏㢤¶
機動籟鳴必有得扵言意之表者而貫何&KR0085;以知之¶
貫里人也請以是刻之庭曲之碑以侈兹幸遇而且¶
以貽諸後人云¶
　　　重修適意亭記¶
烏傷漢縣也直其南東鄉曰𩀱林村曰蒲墟有朱氏¶
<pb:KR4d0505_SBCK_015-15a>¶
者世居之按志自晋東陽太守諱垣始徙至臨海太¶
守諱汎遂占籍為縣人東陽與金威將軍諱禮齊&KR0045;¶
州刺史諱幼三墓皆在村旁蜀山下而金威更廟食¶
其郷民歳時歌舞奉甞之不絶譜云五代之亂一翁¶
十八季翁最得上夀甞冶鐵作羅漢像使季人奉其¶
一散而居于村之西東至今縣多朱氏人謂有像者¶
為朱氏之世之徵而像尚八九在然族散代遷昭穆¶
有不相通者矣蒲墟後用朱氏昏嫁導餞儀物烜赫¶
有光改名赤岸其即居者衣冠引翼詩禮纉承里&KR0197;¶
聞家而尤莫盛于季宋兄弟聯登甲科至七人皆以¶
文雄一時迨兹六十年餘子孫班班有禄仕而抱道¶
不試者亦&KR0014;善其身以善其家晋齊之澤維有衍㢤¶
<pb:KR4d0505_SBCK_015-15b>¶
予家東距赤岸不贏三舍若溧水州判官&KR0071;善字性¶
初與其猶子震亨字彦修不獨于予有交友之誼而¶
重之以親戚之好焉今性初不可復作而彦修懃懃¶
語予曰吾家故有適意亭吾髙祖東堂府君字元徳¶
之𫠦作也府君與宋工部侍郎毅齋先生徐文清公¶
友善二子實從之逰府君時先生之家居也為作斯¶
亭延而致之以資和兊講習之益盖先生之學出于¶
文成二公而深體力行沉潜剛毅清風勁節凛然如¶
冰雪孤松即府君之&KR0014;致先生與先生之屑意于府¶
君其人品髙邁固絶人逺矣府君下世亭且缺廢吾¶
曽伯祖贈婺州路緫管府治中府君甞一營治之而¶
自記之及吾丗而亭燬扵寇初面亭有池吾季父溧¶
<pb:KR4d0505_SBCK_015-16a>¶
水府君除瓦礫興搆築復作亭池上未成而季父卒¶
官今吾將&KR0052;緝是亭即故址作金威祀以東堂府君¶
侑且為別室奉先生之主焉盖金威神祠于郷府君¶
始作亭而吾子孫承宗弗墜尚先生之教秩而祠之¶
示有先也子&KR0014;為吾記亭興作之自而繹張先羙以¶
垂訓扵方来尚吾季父之志也夫眇予晚出企瞻先¶
生猶神龍之逰于玄間威鳯之翔于千仞而見且不¶
可况欲藻繢而形容之以自附于知言之士其將&KR0002;¶
何而自靖之耶獨念往甞竊從鄉之𦒿艾講聞先生¶
立朝大節想其面目嚴冷言論剴切雖出藩入&KR0025;深¶
簡穆陵之知而終始難進易退之風人至方之吕獻¶
可范淳父則夫府君之以桑梓之故進得與之交&KR0025;¶
<pb:KR4d0505_SBCK_015-16b>¶
款宻必非㝷常木強之人固其有𫠦不為者矣亭為¶
兩公㳺息之舊釁成掲扁近不即夫溪山原麓之名¶
逺不示之操存省騐之要而必曰適意云者意夫兩¶
公逰扵亭上之是時也攬烟雲之卷舒瞩卉木之榮¶
悴雖萬物之變交乎吾前者有不勝窮而吾胸中天¶
理流行之妙悠然沛然亦即其𫠦䖏而樂其𫠦安夫¶
豈有一毫舍已從人之私得以溷吾之意而敗吾之¶
適也㢤凡朱氏之𫠦以菑之播之而穫之炊之者是¶
亭實肇基之耳今亭則完美矣而有祠有主出于原¶
始要終之意無弗厚也赤岸之有朱氏緜歷殆餘千¶
年肆&KR0045;州之治行第一傳信史牒金威之功烈宜祀¶
簡在人心下逮東堂府君之取友輔仁又得文清為¶
<pb:KR4d0505_SBCK_015-17a>¶
之引重雖文清訒言尚行他無𫠦考見而世譜後題¶
鑿鑿數十語珠光玉采其為朱氏賁澤之者已不啻¶
千百言之多矣然則朱氏之子&KR0002;孫竦瞻楹桷慨想¶
儀刑競于問學而強于為善思夫天地吾身禹稷吾¶
事皆由已推而致之彼科目禄仕可以倖得之者則¶
一趙孟&KR0014;貴賤之矣吾朱氏之先𫠦以劬躬燾後封¶
培而潤澤之者則不在是也乃&KR0002;前記𫠦云亭之興¶
廢吾家之盛衰占焉此朱氏十一字符也有亭無亭¶
何損益扵朱氏盖知有亭則知尊祖而敬宗在爾後¶
之人承之斁之為何如耳詩曰鶴鳴于九皋聲聞于¶
天又曰相在爾室尚不愧于屋漏請歌以饗群宗吾¶
友白雲先生許君益之朱氏壻也彦修還以予言即¶
<pb:KR4d0505_SBCK_015-17b>¶
而請焉其將有發矣夫其將有發矣乎重紀至元之¶
三年其歳丁丑秋八月壬午里後學栁貫謹記¶
　　　崇化堂記¶
吾郷友呉君師道為邑于池之建徳且三年矣既不¶
欲厲民以自厚而又不欲鄙夷其民以遂拂其可善¶
之性則孜孜焉以學為務謂令之責不在于簿書期¶
㑹獄訟予奪之間而在于化導表率漸摩薰染之有¶
其具扵是督逋租歛餘贏飭材庀工作講藝之堂七¶
楹間還嘉定崇化之舊其制髙爽麗宻&KR0085;以起靡陋¶
而支永乆矣既成以書來告曰我將日進其學之諸¶
生講其𫠦是而禁其𫠦非以知學非身外之物而勸¶
相興起則固令之職𫠦宜為盖其一以是自勵而其¶
<pb:KR4d0505_SBCK_015-18a>¶
一以是勵諸人子其為我記而啟之何如夫講道修¶
政仕者均有責焉然其𫠦施有緩急𫠦就有厚薄要¶
未可以槩論之也故令之去民為最近而其教民為¶
最切朝發一言扵堂序之上而夕可以達之荒村陋¶
落之陬𫠦教者不一二而𫠦感以化者己十百其效¶
簡且易致如此世顧迂之何㢤六&KR0052;群聖人之言載¶
道以行乎萬世者也賴諸儒發微闡奥瑩然無疑今¶
雖去之逾逺舉而措之則大之可以善天下國家小¶
之可以善吾身學何&KR0018;扵人㢤人適&KR0018;之耳士不幸¶
不生聖人之時不被聖人之澤不得盡吾之性以盡¶
人之性是則繫之時矣而又幸而得乗道統絶續之¶
運出扵諸儒完&KR0052;翼傳之餘進獲𫠦承而退獲𫠦守¶
<pb:KR4d0505_SBCK_015-18b>¶
有弗講焉講之無弗受也有弗修焉修之無弗至也¶
是豈不又繫之人乎建徳屋山為縣茹蘭之溪&KR0052;縣¶
治西流㑹于尭溪以入于大江盖大江以東窮徼絶¶
域也其土風貴土著而賤逰徙其民樂寛簡而少闘¶
訟令以平易治之輒取&KR0014;名去而建徳為善邑矣呉¶
君志剛識明果于問學而其學為有原本者起家進¶
士三遷而為邑于兹既因俗以導民而又欲累善以¶
成政乃作斯堂進諸生而日講焉先之以&KR0052;術將審¶
其𫠦是而格其𫠦非則有先儒訓釋之言具存學官¶
按而求之聖人之道抑何逺乎爾自君之悉心于學¶
也作靈星門新兩廡鐫紀産碑範銅為器祭以備物¶
成禮是不一役而斯堂之作績用尤著盖學初徙于¶
<pb:KR4d0505_SBCK_015-19a>¶
宋嘉定中堂之上為六&KR0052;閣燬于天曆己已今堂成¶
而閣未克為則以役大費巨故也&KR0002;昔記其成者鄱¶
陽柴公中行也石既燬不復成矣柴公名在慶元偽¶
學之籍其言必不碌碌顧予何人而敢襲其逰塵以¶
犯是不韙之誅㢤君訪而有得則請大書刻之以為¶
斯邑之藻藉吾言何&KR0085;儷也¶
　　　婺源州重建晦菴書院記¶
孟氏之傳接乎孔子未逺也𬗋陽之書泝之濓洛亦¶
未逺也然而&KR0071;絶學于人心䧟溺之餘振墜緒于世¶
衰道微之後放淫距詖而天下一治扶世立教而&KR0052;¶
籍大明是則聖學𩔰晦之候而道統絶續之機立學¶
有奠過魯有祠禮縁義起而以教道結民心在扵邦¶
<pb:KR4d0505_SBCK_015-19b>¶
典有&KR0085;徵矣謹按徽國文公𬗋陽先生朱氏丗籍徽¶
之婺源而自先吏部府君始因仕留閩遂徙建上先¶
生雖生扵尤溪講學于崇安而黄墩故宅吏部固甞¶
居之中歳還省墳墓議將考室而未果惓惓土思繫¶
夫典則固其不忘者如是先生之學出扵龜山之再¶
傳而實上承濓洛之緒統婺源故梓則舂陵之營道¶
而武夷晦菴則湓浦之蓮峰也尸而祝之比諸闕里¶
使讀其書為其學者誦絃于斯禴祠于斯則祠塾之¶
建其視禮之髙堂樂之制氏孰為&KR0127;重㢤自先生殁¶
而其學而大章𩔰逮易名賜謚配享孔子廟庭而郡¶
國之祠將徧天下獨婺源為縣時僅僅附祀學宫後¶
其𫠦宜先如軼典何至元二十六年江東按察副使¶
<pb:KR4d0505_SBCK_015-20a>¶
盧公摯行部次縣恧焉愧之方議&KR0052;始書院時饒州¶
路揔管府治中汪君元圭歸休里居以狀白公吾惟¶
文公里中子公為書院吾之子弟&KR0060;將㳺焉請身任¶
其責母煩有司公既相其成役又謂先生講道雲谷¶
二滕公以郷後學列于高第弟子并設主登侑重鄉¶
學也復命有司請之行中書著額為晦菴書院猶舂¶
陵湓浦之並掲濂溪道固一而已矣晦之一辭授受¶
有原先生盖已服之終身今又掇之以開来學表義¶
抑深逺乎㢤初𫠦卜地在學之東位皆東向其後即¶
縣&KR0155;州亦因而弗革延祐甲寅院燬于火扵是汪君¶
&KR0162;館乆嗣子南䑓監察御史良臣同知福建都轉運¶
鹽使良垕重于再造為買北郭民居僑立書院其䖏¶
<pb:KR4d0505_SBCK_015-20b>¶
占地&KR0763;下神弗寜止生師𫠦廬亦窘燥濕遄返其故¶
以聿崇新搆方有事于&KR0014;者而賢太守呉郡于公文¶
傳適以麾節涖郡粤初展禮即有志斯事爰及朞月¶
幣革政通民既樂生士亦敬業乃因其時圖為興復¶
除撤蔽障改闢大逵面勢端直臨乎正陽位夫子廟¶
扵右而祠文公于左講舍中峙列廡翼舒門術有嚴¶
階戺有截煬爨委積有庖有&KR0067;溪山獻秀卉木交䕃¶
藏修㳺息無不具宜其&KR0052;畫纖巨出公指授而掄材¶
計傭委致金榖不&KR0520;益勤則治中諸孫思禮思仁光¶
輔實以承志為孝而&KR0014;績于有成可謂尚賢好徳之¶
世者矣山長黄嘉老幸力役之無怠樂書院之惟新¶
緘辭將幣請著石章惟子末學&KR0002;何自靖然甞反復¶
<pb:KR4d0505_SBCK_015-21a>¶
乎七篇之㫖&KR0026;其推明群聖之序而知孟氏之承二¶
聖者非空言又甞紬繹乎集註之書考楊墨是非之¶
辨而知𬗋陽氣化人事盛衰得失之論𫠦以闡濓洛¶
垂教之微言著百王致治之成法者為全功善乎先¶
正魏文靖公之言曰韓子謂孟子之功不在禹下而¶
予謂朱子之功不在孟子下以先生配孟子則當以¶
鄒邑四基之祠而視吾婺源故里之祠矣然則新是¶
祠塾扵先生父母之郷而聚其郷人子弟以時修習¶
禮教于其中有學孔希孟之志而後宣之以為黜邪¶
扶正之用予知于公之有是心也而&KR0002;汪氏之世善¶
修于家而䏻為人之𫠦不䏻為皆&KR0085;以質諸先生之¶
教而無愧扵是乎書¶
<pb:KR4d0505_SBCK_015-21b>¶
　　　新修石門洞書院記¶
石門洞自謝靈運初開境幽而地勝前人篇什郡國¶
圖諜志其曲拆縣與景合矣然觀靈運尋最髙頂新¶
營𫠦住諸作不過蠟屐好逰伐山開&KR0563;之一事而&KR0002;¶
仰挹雲霏俯濯巖溜于以悟仁智動静之體得内外¶
交養之機此則深探宻察學𫠦自致靈運烏&KR0085;以知¶
之㢤靈運之南出永嘉在宋景平間下逮皇元至元¶
三十一年甲午之歳九百三十三年矣部使者王公¶
俁按節過之乃始徵用廬山白鹿洞故事築書院山¶
中置師弟子貟使朝夕講肄以承國家敦儒育才之¶
美占地幽夐而宅心神明為學之方盖得之矣自時¶
厥後職風紀者以為先務或&KR0024;葺祠館或&KR0052;紀膳羞¶
<pb:KR4d0505_SBCK_015-22a>¶
隨其力之𫠦至有敬無&KR0520;常&KR0002;聖師之恭臨乎前也¶
至元改元之明年歳在丙子春三月肅政㢘訪副使¶
魯公至道亷問温䖏道出青田溪上艤舟登車祗謁¶
廟下顧瞻楹桷惙焉將仆乃與&KR0025;行掾馮迪何崇禮¶
謀曰是豈前修作始之意予惟後至其敢不飭首發¶
槖&KR0162;俸屬邑長孛蘭奚令張智白之郡府掄材鳩工¶
視其陊敗易致堅良不亟不徐以啟新功于是揔管¶
盧侯景以暇日親来計度命長若令涖其成役自郡¶
監牧而下若邑之寮吏院之師生咸有𫠦輸未踰月¶
禮殿儀門論堂&KR0052;閣齋廡庖廪以次及于瀑下之亭¶
揀甍翬如堦墄砥如鮮好整比軼于舊觀又新作靈¶
星門六扉以嚴等威公還修贄菜禮告其成勣進諸¶
<pb:KR4d0505_SBCK_015-22b>¶
生而教之曰書院據穹林雪瀑之勝既新美矣爾曹¶
㳺歌于是有義理之融液無紛華之轇轕執業而興¶
充義而得得之在我求之在人是惟聖師成物之仁¶
而亦憲臣勵學之意山長王時中起應曰時中不敏¶
敢不敬恭乃事麗水令劉伯泉既爲礲石具乃来請¶
文予曰學者將以比物知類求仁入徳固必有講有¶
習而扵山水瓌特之觀則亦何資乎爾庠序之教復¶
于唐盛于宋聨而屬之偹且悉矣然四書院之作尤¶
爲統有宗而㑹有元&KR0002;李渤之于鹿洞朱洞之于嶽¶
麓往往擇勝林樾寄懐泉石撫雲霞之舒卷攬霽曀¶
之往来𫠦以爲髙深爲流峙未甞不與隂陽之降升¶
理欲之消息者相㝷于無窮學豈有他術㢤亦騐諸¶
<pb:KR4d0505_SBCK_015-23a>¶
其此而己石門層巘竦立縣瀑中瀉清冽之氣氷人¶
肌骨道書以為𤣥鶴洞天宋紹聖中劉涇巨濟作郡¶
紀其勝于石而米南宫實書之去朱令作亭王荆公¶
述文時應不遠而巨濟文已略不及之然則土木之¶
功其可恃耶王公&KR0052;始書院距今且四十三年由執¶
憲之多賢而繼猷之迭見故雖疃鹿之栖卒免園&KR0188;¶
之鞠肆今魯公又能迓續前徽益恢雅道掃莓苔而¶
修俎豆鋤榛梗而起誦絃時維牧尹之英思廣藻芹¶
之樂相兹率作迄底于成將令蹈詠之徒兩忘挑闥¶
之刺則臨石門之境者如挹洙泗之波履書院之閾¶
者如㳺鄒嶧之郊自明善誠身以馴致夫化民成俗¶
之盛于斯望之矣昉軺傳之歳来徯人文之日朗書¶
<pb:KR4d0505_SBCK_015-23b>¶
院之𫠦恃以乆者雖與道體同期于無弊可也公擢¶
至治辛酉乙科進士上第有學有政需用于時名伯¶
篤魯丁其字至道西域部人二掾皆由儒選而崇禮¶
甞由山東郷賦登名春官矣其歳秋七月初吉太常¶
博士栁貫記¶
　　　處州路學歸田記¶
凡學田始皆官給歳籍賦租以供春秋時祀師生餼¶
廪其&KR0416;理歩&KR0341;載之户曹之版明且悉也然自五十¶
年来緇白殊流統属角立挾邪飾偽之徒騁其私智¶
謂學田無適主吾可以冒沒而攫取之或鑚石藏土¶
中或逑賂竄郷籍藉為口實&KR0025;其𫠦司移文州縣往¶
往符牒未及下而&KR1025;攘已蠭起訟理雖勤卒以巵言¶
<pb:KR4d0505_SBCK_015-24a>¶
蔓辭淆亂糾錯莫&KR0014;正定迨其乆也是非得失擊乎¶
法理欲消長存乎人彼為是狡獪狙詐之謀者舉無¶
以自匿扵鑒空衡平之下校官去来捷如郵傳固莫¶
知𫠦適主而仁人君子執法持憲以臨乎民上斯王¶
之矣處州路學田之在青田縣黄肚黄裏兩源者宋¶
康定初郡守孫威敏公買之民間以隷于學有田有¶
山有園地緫之為十三頃八十六&KR0341;四十步砧基在¶
學圗牒在有司焉可誣也至元二十七年僧官楊緫¶
統𠋣法始横延慶寺僧師晟因構誣詞陳之緫𫠦利¶
兩源之便已豪據𩔰攘飾其言曰盧使君約建寺扵¶
唐乾元中施田二十頃四至内無官民田土宋宣和¶
元年改寺為&KR0026;三年而復五年知州黄葆光遂奪之¶
<pb:KR4d0505_SBCK_015-24b>¶
入學盖學自康定有田逮至元三十年歷歳二百五¶
十寺未甞無僧獨無一言及之何也且約起群盗據¶
州以叛自稱刺史呉越遣將討平之即其𫠦施亦得¶
之亂賊之手君子尚羞稱之固明是田爲康定始有¶
之田矣歸之于學理則宜然郡府方上其議明年詔¶
㫖誕布凡贍學地土貢士莊田禁母侵奪扵是郡符¶
首下挈其田還𢌿路學亡幾寺僧素禮如京師愬宣¶
政院院臣納其偏詞不以逹之省部直奏言宜如師¶
晟𫠦陳畫田三頃七十二&KR0341;付之寺僧而寺僧復沿¶
是啟倖心不盡奪不饜郡守酌情論法檄青田主簿¶
柴瓘教授杜熈躬即其地量計田山地凡十四頃二¶
十二&KR0341;其以三頃七十二&KR0341;予之寺僧餘十頃五十¶
<pb:KR4d0505_SBCK_015-25a>¶
&KR0341;令路學依騐砧基帳籍入其賦租自皇慶元年以¶
始郡具上帥憲二府報下如章越五年延祐三年僧¶
元清者再愬之宣政大變其詞謂𫠦餘十頃五十&KR0341;¶
皆在盧施四至之内學非𫠦當有復奏回付寺近而¶
學逺僧獷而儒柔獷者怙勢柔者執理盖乆而莫&KR0014;¶
自明乃皇上御極之明年元統二年載錫壐書申嚴¶
學校地土之禁職事趙良乗若干人彚詞白郡府府¶
檄縉雲主簿鄭伯答學録薛元徳與青田縣官重行¶
撿括其冬僉憲呉公按部至郡府備成案上之得失¶
宜奉詔行事呉公去而憲副李公實来良乗復白寺¶
僧慢令之狀公取閱案之悉知其姦乃具移揔管盧¶
公責之𫠦属且俾&KR0052;歷王君視書牘除元標黄肚田¶
<pb:KR4d0505_SBCK_015-25b>¶
五百三叚合三頃七十二&KR0341;入之寺僧外餘田地山¶
十頃五十&KR0341;盡還路學其見佃湯文等十二甲徵到¶
鈔米就給養士是歳六月李公復来慮囚重薦盧公¶
其以歸田本末具鑱諸石俾後有考盧公謂予甞執¶
筆隷奉常其言宜傳信方来乃使請辭予學扵孟氏¶
者也知息正距詖𫠦以正人心而閑聖道者其趋甚¶
正至比之禹治洪水周公膺戎狄孔子作春秋究而¶
論之君子以為知言今去程子又數百年𫠦云近理¶
而非朱翟之比者果安在㢤歸田一政耳可以識三¶
公正人閑聖之用矣春秋重歸侵疆而書法各異然¶
則謹而著之不亦可乎李公名端字彦方保定人歷¶
仕館閣入御史府出節東閩再轉而涖東浙摧姦擊¶
<pb:KR4d0505_SBCK_015-26a>¶
暴不撓不矜而尤尊其𫠦自振&KR0045;風教壹本于儒學¶
者稱静齋先生呉公名燾字承禧廣平人再遷御史¶
自汴移浙今為廣東憲副㢘靖有為淵然儒者盧公¶
名景字彦逺大名人世傳政譜守江隂守三衢皆有¶
惠愛是三公乃𫠦謂仁人君子臨乎民上而為之適¶
主者也若憲掾馮君迪杜君士謙武君瑛閻君國寳¶
之佐其籌𦘕&KR0052;歷王君文彪之宣其猷為法宜牽聯¶
得書凡署牘官僚亦列名氏下方重勞烈也教授林¶
堂後至不與與扵樹碑紀績之役故末繫之元統三¶
年其歳乙亥秋八月癸丑太常博士東陽栁貫記¶
　　　建徳路學新製樂噐記¶
睦維山水郡民重土著不事慆淫馴而治之宜&KR0002;易¶
<pb:KR4d0505_SBCK_015-26b>¶
然然宋上下三百年餘賢牧伯継作恵綏善飬之方¶
何甞不以學政為先以為詩書禮樂之教入人最深¶
非是則無以牖其衷固其本而刑格勢禁苟免無恥¶
者有不&KR0085;施要為操得其術矣田諌議范文正趙清¶
獻此一時也胡待制張宣公又一時也兹数公者言¶
論風節為世楷式㮣有偏重而典藩守部臨于是邦¶
勸學範民随時設施如出一軌何其盛㢤雍熙間天¶
下未有學而睦始遷廟建學自諫議倡之館生師備¶
教飬則成于文正清獻時則奉詔行事顧列郡師帥¶
有&KR0014;有不&KR0014;二公賢者宜不敢後待制當紹興初撤¶
舊營新固己偉矣而門術側出猶有待于宣公闢而¶
正之則自𪔂遷物改以迄扵今曽幾何時歳紀之推¶
<pb:KR4d0505_SBCK_015-27a>¶
移麾節之更禅已受不可考而究圗學政扶樹教基¶
亦不為無人獨春秋二丁有祭無樂識者議其禮制¶
之未具以為大邦羞元統元年其歳癸酉浚義王公¶
昱自汲郡易節而来明年春躬執祀事于廷卒徹嘆¶
曰隆禮備樂薦兹明徳國有典常吾為守臣其敢不¶
飭以速厥戾于是教授潘子陽進復于公昔前任人¶
甞範金伐石為鐘磬各十有六藏之尊爵之府而絲¶
管陶革諸噐色猶缺今當輯費求之杭市并致工師¶
選弟子貟肄其考擊絃歌之節惟奔走率職子陽事¶
也而敢以累公公曰諾不逾時舟来得琴一絃三絃¶
五絃七絃九絃各一瑟一籥箎笛簫各一巢笙和笙¶
各二塤一搏拊柷敔各一而若鐘磬之編簨簴崇牙¶
<pb:KR4d0505_SBCK_015-27b>¶
流蘇雜飾與柷敔之推籈咸具率師弟子朝夕肄習¶
及秋藝成㑹上丁釋奠出而薦之音節&KR0098;諧儀文畢¶
舉官師在位諸生綴行莫不竦耳動心知召和之有¶
道而致饗之有容而公之扵學盖若衣食之維絲與¶
粟無或忘也間即長貳寮宷謀𫠦以補敗扶傾之略¶
謂禮殿講堂役大費巨不葺則蔽易橈爲堅責誠在¶
予自長貳而下咸應曰惟公𫠦命乃以成畫授之教¶
官凡梁棟桶榱之朽蠧弗任者尓求良木而更置之¶
瓴甓塗堊之毁頓弗宻者爾合衆技而繕新之次而¶
齋廡門闥垣墉庖&KR0338;咸使完整&KR0085;支永乆盖學之租¶
入無嬴校官既殫力表率而有籍于儒者亦輸財就¶
功不勸而趨皆以承公之意故也公每旦望入學延¶
<pb:KR4d0505_SBCK_015-28a>¶
見章逢語及仁義則諄諄析理納之于善言近指逺¶
可服而行詩曰豈弟君子民之父母傳亦曰見其禮¶
而知其政聞其樂而知其徳然則君子成是豈弟之¶
徳以有禮樂為之具焉夫民重土著則三徳可興不¶
事慆淫則教易入而化易孚今公治睦甫及再朞知¶
以柔惠撫循斯民而又以禮樂鎔冶多士𫠦操之術¶
與前是數公無弗同者特其𫠦值之時有不同耳嗟¶
乎易致者術而難致者時詩書禮樂&KR0460;之而善如此¶
刑名惨礉敺之而不善如彼守其道以守其官公之¶
是心固裕如也予忝公末交而婺睦壤地相聯知公¶
宜人之政尤審且子陽予友也因其請記輒論次如¶
右最其成功製樂為要題曰建徳路學新製樂噐記¶
<pb:KR4d0505_SBCK_015-28b>¶
&KR0060;春秋之義繫諸侯之風統凡刑善尚来者之有取¶
扵斯至元元年其歳乙亥冬十又二月既望謹製¶
　　　浦江縣修學記¶
校庠序之教𫠦以開人心興民行其效必要扵遲乆¶
而後見故古之善為政者每以是為急先務焉簿書¶
期㑹刑名獄訟非不可以資富禁淫然而國之大賢¶
在禮與義使其養之不豫戒之不夙則素絲安保其¶
不緇荃蕙有時而併化履霜堅氷波頺風靡習俗之¶
移人亦何𫠦不至聖人有憂之扵是聯比閭族黨之¶
衆而納之仁鎔義冶之中仁義與生俱生非性外物¶
也存養識察一致其力則盡己盡人莫非仁義之推¶
雖以吾含哺鼓腹之民而躋之鵲巢麟趾之化之上¶
<pb:KR4d0505_SBCK_015-29a>¶
者何𫠦不可然則校庠序之教其作人之效固若此¶
奈之何徒視之以爲飾治之具而已也悕其戾㢤盖¶
校庠序通謂鄉學異名而同義若今大州小縣建學¶
立師涖而教之雖非比閭族黨之𫠦&KR0155;然入孝出弟¶
有作有息固皆三代直道之民特未有以先生良法¶
美意淑之使善教之使成而遂謂今之學非古之學¶
亦惑之甚也吾郷邑浦江無名山大澤以濬發其竒¶
無珍貨絶産以阜通其利在州部中介然下邑耳宋¶
甞以著令有廟有學矣自地入職方以来間歷二紀¶
而餘不知其更閱㡬令而其宫庭堂館又㡬更營繕¶
而完葺之往往斵削朽鏝之工未㫁于手而利敝危¶
惙之形已䋲䋲而継見彼其視爲飾治之具者亦蔑¶
<pb:KR4d0505_SBCK_015-29b>¶
焉若是而已則𫠦謂以教道結民心抑何望乎爾耶¶
禮義之不章風俗之日卑識者盖深嗟而屢嘆之矣¶
重紀至元元年之冬莆陽林侯以材進士再轉得邑¶
以臨于兹而歳属薦飢侯為之惠鮮困窮催軋姦枿¶
未幾令施政舉民咸讋服乃以禮登吾黨之士申儆¶
之曰學為教首𫠦為率厲而風動之者則亦有其方¶
矣今制官期滿三歳即以代去教道之流行民風之¶
變易吾未敢為若等望之也吾縣户贏巨萬故家喬¶
木䕃藉猶存其忍坐視吾聖師之宫傾陊弗支而縦¶
吾誦絃之&KR0213;胥為茂草之區以重吾令長之𨼆憂乎¶
里有𦒿壽之士張某乃與松江府儒學教授呉某合¶
辭以復于侯曰殿役最鉅凡飭材徵工以績于成願¶
<pb:KR4d0505_SBCK_015-30a>¶
悉吾力毋煩有司而&KR0002;他有籍于學者亦相率勸功¶
扵是堂庭齋館門廡庖&KR0067;皆無一之不理棟桴嶤然¶
堦墄截然觚棱並擢塗堊相鮮像貌應圗陛㦸中度¶
東西行者為之動目易&KR0026;盖侯之究心斯學也精宻¶
整比軼于家政方牒訴叢沓符檄瑣委謹䋲墨而嚴¶
勾稽且日不暇給而侯之是心&KR0052;度計慮靡間益勤¶
雖一楹一桷一瓴一甓必為之深顧逺省釋于安固¶
而後已侯之知尊夫子而欲以𩔰報罔極之恩者豈¶
徒事乎宫廟室宇之微將有大扵是者而職則未可¶
以有為也侯之才敏用裕果&KR0085;以彰科目得人之盛¶
而一洗世儒腐爛軟熟之羞矣越明年功既告成教¶
諭四明徐塤亦以月日將代謀于學之老張恕方㯉¶
<pb:KR4d0505_SBCK_015-30b>¶
願乞辭&KR0355;石以永侯徳謂予以諸生起家甞進列扵¶
朝矣風人之賦述者之辭&KR0060;有意焉泮水頌僖瘖乎¶
無聲微子之委而孰委㢤予因有謁于侯曰人性本¶
善道之善則善矣道之而善非善教乎教者因其固¶
有順而道之非有𫠦付𢌿而増益之也夫域方百里¶
之地而謂之縣有土且有民矣制為官師治而教之¶
然有學必有廟又為之簡其民之秀美使合樂習吹¶
舞勺誦詩以歳時修理扵先聖先師然則耳之𫠦聞¶
目之𫠦擊既皆先王道徳之容而口之𫠦講心之𫠦¶
惟又無非中庸性教之實是道也變而通之謂之政¶
神而明之謂之教教在是則政亦在是顧吾𫠦以存¶
而主之者則在乎此而不在乎彼焉耳傳曰善人為¶
<pb:KR4d0505_SBCK_015-31a>¶
邦百年亦可以勝殘去殺矣又曰一日克己復禮天¶
下歸仁焉而孟子則曰善政不如善教之入人深也¶
且勝殘去殺善人之政必百年而後可克己復禮聖¶
人之教則可以一日而歸仁夫可欲之善與大而化¶
之之聖則有差等矣予𫠦謂校庠序之教其效要于¶
遲乆而後見者著為善之應而以常道望乎人則人¶
易從何異之云乎林侯為邑扵兹且三年矣其扵敬¶
教勸學之方盖不徒取必于卓魯之𫠦甞有而直欲¶
全體夫尭舜之𫠦不&KR0014;無孝弟之端倪仁義之塗軌¶
其兆見扵今者已若此其效成于遲乆者宜何如㢤¶
侯名以順字子木至治辛酉丙科進士紹興大儒艾¶
軒先生之從曽孫也艾軒之學吾郷先正太史成公¶
<pb:KR4d0505_SBCK_015-31b>¶
實先得之其延昭流潤于我後之人者尚未昧也宜¶
侯之嘉恵吾學篤不䏻忘遡其源委亦粤有自矣至¶
元四年其歳戊寅冬十有一月日南至記¶
　　　許府君新廟記¶
許府君廟扵其里照仁而食扵其郷以&KR0014;福民而享¶
其報也然則府君之得廟祀扵其鄉亦應禮欤古者¶
功烈被扵天下則天下祀之被扵一鄉則一郷祀之¶
被扵天下者若禮法施扵民勤事定國禦災捍患則¶
封為上公祀為大神者皆是也祀扵一郷則若鄉先¶
生之殁而祭之扵其社與夫桐郷之奉甞[沔-丏+丐]陽之墓¶
祠生有遺徳殁有美報尚皆人心之不&KR0014;自已者然¶
耳禮非一定之謂去&KR0017;為廟卑之為&KR0017;尊之為廟廟¶
<pb:KR4d0505_SBCK_015-32a>¶
之為言貌也朝踐饋熟報氣報魄神之則其道隆禮¶
之則其物備府君以捍城蹈難而死英爽赫然愈遠¶
如存矧子孫世世里居則廟而祀之蓋與他姓異矣¶
府君里人晋許孝子孜之裔孫諱瓊字世英具材勇¶
有智略而尤精于&KR0016;射宋宣和間睦寇作攘擾蠭午¶
府君慨然招集丁壯自捍禦其郷逺近恃為一障三¶
年春盜兵偪城郡守廉知府君之有勇智而可𠋣以¶
為用檄之至郡與盜逆戰屢挫其鋒盜為引却郡上¶
其勞補秉義郎尋攝郡事盜方日盛兵攻城勢甚危¶
&KR0068;而城中兵寡力竭左右無援府君率精銳併力衛¶
之自朝至日中殊死鬪殺相當府君遂以戰殁屍僵¶
立如生猶&KR0014;載𫠦乗馬馳歸家明年降于鄉曰為廟¶
<pb:KR4d0505_SBCK_015-32b>¶
祀我巖闗之陽初府君在時里有淫祀爲厲于人人¶
患苦之府君命左右將撤毀若有物隂掣其肘者衆¶
呼府君名乃訖火其棟梁而厲亦尋熄府君之以正¶
除邪以剛濟難神而明之生死不貳固有皎然而不¶
誣者矣自巖闗有廟而水旱之祭雩兵沴之欀却災¶
疾之祈禬民畢趋之二百有餘年扵兹府君之有徳¶
扵民與民之有報扵府君誠之至而禮之盡也舊廟¶
位置湫隘弗與事稱八世孫熹甞議改作未及爲而¶
卒扵是其弟熊取爲己任而拓基營財鳩工輸費一¶
毫不以累諸人先中堂次外門次廡序合之爲屋十¶
六楹間而廟制具矣杇塓髹堊象貌儀等内外𩔰敞¶
視舊加倍而熹子怡尤䏻承志以相其成起工扵重¶
<pb:KR4d0505_SBCK_015-33a>¶
紀至元六年庚辰之冬十一月庚申明年至正元年¶
辛已正月乙夘而工告訖功熊與怡既率族之群從¶
子姓具牲牢醴齊釁廟行禮則乂䟽其事為狀介其¶
友朱君震亨来請予文其言曰吾祖之徳之烈有以¶
信扵其鄉矣然予懼其昭之干外者未偹也願子詩¶
之而吾祖託不朽焉乃具論之且為迎享送神詞一¶
章遺熊使教其子弟歳時按抑楚聲歌以載祀于庭¶
尚有歆㢤其辭曰¶
西長山之嶪峩兮峴峯屹乎東峙上婺女之炳&KR0149;&KR0006;¶
下分疆于星紀群岡陵之&KR0155;降&KR0006;若輻銜而輪𠋣騖¶
邑區于南下&KR0006;畫澗溪之青駛&KR0002;景氣之中褰&KR0006;&KR0002;¶
有人乎戾至神變化之無方&KR0006;睨鶴城之良是泠風¶
<pb:KR4d0505_SBCK_015-33b>¶
馭而雲輿&KR0006;忽而来攸而逝孰祭享以安予&KR0006;敞壽¶
宫之崇祀簷牙磔其鶴翔&KR0006;梁梠亘其虹委神睠懷¶
而容與&KR0006;擥桂枝以淹晷昔禦寇之不利&KR0006;城塊覆¶
而無隍蹈九殞扵鋒鏑&KR0006;曰吾得死𫠦其奚傷義烈¶
激而不舒&KR0006;㬢暉為之晝黄緤介馬之御羈&KR0006;載屍¶
&KR0334;而還鄉骨肉隂于野土&KR0006;氣蒸蒸而發揚為昭明¶
之焄蒿&KR0006;一機籥之翕張引列星之燦爛&KR0006;播卉木之¶
敷芳此百物之精&KR0006;亦反隂而為陽稽其實之本虚¶
&KR0006;固神道之維常愴予懐之耿耿&KR0006;薦圭臭而合蕭¶
光有牲盈俎&KR0006;有酤盈觴巫巴以屢舞&KR0006;被雲衣其¶
章章神晏娭則錫之羨&KR0006;歳胥樂于金穰沴消兵寢¶
&KR0006;黄耉無央民獲承祀&KR0006;豢豕與羊殫寸誠而歸美¶
<pb:KR4d0505_SBCK_015-34a>¶
&KR0006;薦帝祉之靈長綿太岳之遺休&KR0006;尚奕世其彌昌¶
栁貫撰¶
栁待制文集卷之十五¶
<pb:KR4d0505_SBCK_015-34b>¶
<pb:KR4d0505_SBCK_015-34b>¶
# SB1_1479-126.png
