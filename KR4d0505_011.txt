# -*- mode: mandoku-view -*-
#+TITLE: 待制集
#+DATE: 2015-09-23 10:26:48
#+PROPERTY: JUAN 11

<md:KR4d0505_SBCK_010-31a>¶<md:KR4d0505_SBCK_011-1a>¶
<pb:KR4d0505_WYG_011-1a>
欽定四庫全書
　待制集卷十一¶　　　　　　元　栁貫　撰
　　墓誌銘

　　　義方陳母丁孺人墓碣銘(并序/)¶
建安陳淏衰絰踵門以謁自通於予予出與成禮退¶詢
其故淏再拜起涕泗言淏喪母踰年哀未即死圖¶終窀
穸之事今既卜得日淏之同門友蔣易實為淏¶謀所以
不死其親者曰易次而母諸行往求柳先生¶銘先生樂
<pb:KR4d0505_WYG_011-1b>
穪人之善其將有以假寵於而母矣淏持¶是而來惟先
生之畀矜之也嗟乎予文詎能使而母¶昭昭於地下雖
然起孝之志予其忍重違之按易狀¶孺人丁氏諱臨字
淑道世籍建陽之嘉禾上里父諱¶澄號穪里長者孺人
幼慧讀論語孝經孟子識其大<md:KR4d0505_SBCK_011-1b>¶意古人文字經目輙成
誦處室時嘗學和詩伯父縣¶丞公戒曰婦人職知婦道
詩非所宜習葢終身服之¶不敢言文年二十四歸中里
陳君騰實君故仕宦家¶子又早孤時經喪亂横賦重斂
<pb:KR4d0505_WYG_011-2a>
日暴月虓君素懦弱¶常破産應之家遂以削孺人入門
撿括内計盡得孔¶隙曰此豈猶不可為乎稍出其智補
窒罅穴芟除薈¶翳未久而生道裕如閱十三年君即世
孺人益自力¶于儉勤躬操簿書手執&KR0312;籌雖一錢一孔
之出入必¶使節葉可尋而根株可以覆按廣田疇新室
廬諸凡¶潤餙先業有男子志慮所不能及者孺人子男
四女¶一喪父時長纔十二而季猶未晬稍長入小學闢
塾¶曰義方堂延名師就講肄暇日則歴舉小學書立教<md:KR4d0505_SBCK_011-2a>¶
<pb:KR4d0505_WYG_011-2b>
大指示警厲於諸子而怡怡奉親長不敢生驕易之¶句
又常常語及之他日子知博習女知順從人以為¶義方
之教然也孺人質敏而惡華簮珥服御不競妍¶好晨興
坐堂理家政問繇賦問米鹽言人人殊而出¶語應之各
中肯綮或時過午食不下咽僮𨽻意其倦¶且休矣而區
畫彌宻滋無惰容大抵治家整肅内外¶斬斬踐其庭者
見其左蹈規矩右循繩尺而和氣充¶牣淫慝自無因而
入也陳氏族盛宋中興來常有顯¶者今浸逺浸湮里中
<pb:KR4d0505_WYG_011-3a>
尚五十餘室孺人禮其尊老而¶慈其卑幼往來問遺無
愆節戚踈少長無間言比嵗¶丙申丙午洊饑里民艱食
孺人既為粥以活饑者又¶下粟估稍賑䘏其未阽于危
者病不能謁醫亦隨<md:KR4d0505_SBCK_011-2b>¶證注善藥予之曰母庸使他人知
其施實徳于鄉鄰¶固如此孺人&KR0660;居三十年貞節㓗行
足以表見于世¶里耆聚謀方欲列上其事請加旌復書
適具元統二¶年正月朔晨起焚香誦道釋經已忽&KR0116;體
中小不佳¶就寢而疾作禱醫勿效子淏竭誠露禱刲股
<pb:KR4d0505_WYG_011-3b>
和糜以¶進亦輙勿效更十日卒得年六十又五子曰沺
曰澧曰¶涓曰淏涓早卒女和適崇安詹天增和先一年
亦卒¶孫男五元燾佛僧元亨元泰元顯孫女六初君之
喪¶孺人為卜藏室甫葬而涓夭徴之堪輿家言咸謂不¶
利及三改卜兆域始宜孺人曰亡者得妥其靈則生¶者
宜有䕃藉費雖巨吾敢屑較之哉凡甓窽而封陳¶牲而
虞肅賔製服飭具每益謹已又曰隂陽拘忌為<md:KR4d0505_SBCK_011-3a>¶人子弟
亦所宜知命沺因傳其書為其學焉於是沺¶所從授書
<pb:KR4d0505_WYG_011-4a>
者章貢劉君某復來為孺人謀相墓得某¶山之原維食
卜用某月某日鑿竁某月某日掩坎卒¶之明年也易之
狀曰易狀孺人之行得于宗老之賢¶者皆不謀同辭吁
信然矣曩易從杜先生武夷槩論¶節婦之被旌門者先
生曰使世之公論不屈而有賢¶守令者出則若陳氏母
之操行風節自當表而上之¶不然旌復之令何為者哉
孺人已矣亦徒以重夫君¶子感今思古之情予是以序
而系之俾淏持歸請先¶生書而表諸墓上倘萬一遒人
<pb:KR4d0505_WYG_011-4b>
之采焉則孺人之成¶教遺範猶足以衣被來世而陳氏
之不遂泯泯者庶¶其有在于是銘曰<md:KR4d0505_SBCK_011-3b>¶遭家孔艱亟返之安其智閒閒生日以遂飬日以備¶殞
於中世有子有孫宜于其家相維斯邱不沆不汚¶髙四
尺者孺人墓耶¶
　　　澹居處士馬君墓碣銘¶
馬氏望扶風而再徙于南者惟新定新亭之族尤衍¶以
碩禮部尚書公諱大同以政學顯宋淳熈間與紫¶陽文
<pb:KR4d0505_WYG_011-5a>
公實交相引重詩書之澤洽于孫曾雖所資所¶藉有淺
有深大抵郁如也尚書伯兄諱大方六世得¶澹居處士
處士諱之純字希文卒以至順元年閏七¶月乙已春秋
七十又六塟以明年二月某甲子兆在¶孝行鄉之望雲
原前塟嗣子恭命族子瑩為書一通¶著其行業即請予
所善東陽柳貫銘而瑑諸紼纚之<md:KR4d0505_SBCK_011-4a>¶碑貫幸嘗執筆𨽻奉
常職在誄行而考辭諏事又知¶處士為厚德長者可銘
不誣乃系而銘之處士夷靖¶簡亮人也讀書務明體要
<pb:KR4d0505_WYG_011-5b>
不為章句繳繞視世俗豪¶攫智籠之術如疾狗偷屏羡
黜浮自致饒裕然聞里¶黨間有一義可為奮勇赴之不
怵不撓至元中有司¶嘗征商於野民甚病焉處士持牒
愬行中書以為與¶民争利非盛世事卒覆按除之大德
丁未嵗大祲處¶士傾廩以餔餓者掩胔以從禮制或欲
上其名應出¶粟補官之令則厚謝曰吾知盡吾力敢徼
賞哉處士¶仲兄早卒鞠其子如已子子尋卒鞠其孫孫
又卒鞠¶其曾孫塟祭以禮婚娶以時植其門户如初處
<pb:KR4d0505_WYG_011-6a>
士聚¶書至數千卷畜古今法書名畫亦數百軸花時菊
徑<md:KR4d0505_SBCK_011-4b>¶潔觴陳爼從賔客歡賞引滿徑醉葢嵗嵗常然將死¶
語子若孫曰吾無愧于人人亦無憾于吾即就木安¶焉
耳訃聞閭居野處之夫咸曰善人已矣吾將何頼¶處士
之配董氏亦有賢行卒先一年今舉以祔其域¶處士無
子以伯兄之子後命族子請銘者也孫男二¶禮禔孫女
一尚㓜處士之曾大父諱崇大父諱鎔父¶諱熈孫皆隠
德弗耀曰澹居云者處士所自命也處¶士嘗患里中子
<pb:KR4d0505_WYG_011-6b>
弟為聲利塗塞耳目思一洗濯新之¶方將割田闢塾致
明師宣昭經誼以大變其俗而竟¶齎志入地嗚呼怫哉
處士之有藴不試者如是是足¶以表世燾後矣可無銘
乎銘曰¶
士非盗名禮可求野不有&KR0132;碩孰起淪謝君子尸之<md:KR4d0505_SBCK_011-5a>¶遹
觀大雅今其亡矣有不亡者紹聞德言以祭于社¶相維
斯丘孫曾受嘏¶
　　　故平陽州判官陳君墓誌銘
<pb:KR4d0505_WYG_011-7a>
釣臺書院山長陳士貞過貫泣拜言曰我先人早自¶奮
於仕道淹回州縣餘廿年方累聖繼明惠綏臣下¶推恩
進秩便蕃優渥而疾病侵凌薄于既耄卒以不¶偶死今
墓艸幾宿而隧間之石未有刻辭夫子葢嘗¶辱交焉倘
幸假茲鄉曲之誼畀之一言則先人有知¶將不悼其堙
鬱於土中也貫既拜而受言則退考鄉¶貢進士呉萊所
為事述摭其可書者序而銘之序曰¶君諱逺大字宏父
姓陳氏陳氏本出彭城中世南徙¶占籍于婺之浦江鄉
<pb:KR4d0505_WYG_011-7b>
曰德政自君始又徙縣東北之<md:KR4d0505_SBCK_011-5b>¶興賢鄉村曰某村君少
從鄉先生學治經為尚書大¶義下筆無留思然好倜儻
之畫䇿慨然欲有所為於¶時㑹邑里初内附山谷獷强
猶蜂蟻聚負固弄兵間¶則出相宼攘君曰吾其有以自
効即釋儒服去從軍¶首建購捕之方次陳綏靖之畧凶
渠既得餘孽悉平¶幕府上其功而君亦隨計至京師得
試將仕郎辰州¶路施容州判官未上而隣土有警郡復
檄君至麾下¶資其智勇多所俘獲大帥府材君之為而
<pb:KR4d0505_WYG_011-8a>
惜其棄之¶遐陬復剡上之意將引以自近久廼改全州
路清湘¶縣丞在官八年稍進從仕郎贑州路信豐縣尹
轉承¶事郎温州路平陽州判官于是君累官嶺海間風
淫¶露毒之所襲腰腳痺弱不良于行曰吾老矣不復有<md:KR4d0505_SBCK_011-6a>¶四方之志矣因自免歸題其宴坐之室曰達觀幸賔¶客
至則命豆觴諧笑從容連日夕猶儒生故態也蹣¶跚勃
窣居十二年泰定三年六月廿四日卒得年七¶十九清
湘介湖北窮徼谿蠻峒獠錯居其壤山有毒¶蛇儲之為
<pb:KR4d0505_WYG_011-8b>
蠱以中人立死而獄多蔓辭君曰&KR0439;人以¶售其妖此宜
犬豕弗食可少貸之乎悉論寘于法撤¶淫祠魔菴又數
十區取其材瓦葺新學宫曰此教基¶也庶幾使民知所
以教時方有事交趾全當孔道餽¶餉所出他官屬或畏
難遁去徴發調送郡獨倚君以¶辦贑有廢縣龍南居獠
中而以其地𨽻信豐南安萬¶户府葢僑處其縣官命分
卒為六屯使耕龍南曠土¶自食其力以備捍禦久之招
納亡命槖籥姦私民甚<md:KR4d0505_SBCK_011-6b>¶患之而未有以愬也君列上其
<pb:KR4d0505_WYG_011-9a>
事請復置縣從其軍¶葢按覆數四而卒無以易君之議
焉君之政大抵皆¶可紀而狀君之行者徒以士貞之能
言者筆之書則¶夫士貞言焉而不及者尚多有之雖以
予之知君而¶不敢溢于辭懼非傳信之義也君之先配
黄氏先君¶卒今配林氏治家得母道甚子男二長士元
梧州路¶儒學正早卒次則士貞女二壻曰倪鈿戴㯉孫
男三¶佑僖倫孫女三未行曰夔曰文煥曰德潤君之曾
大¶父大父父也大父嘗以登仕郎自試入官而未及仕
<pb:KR4d0505_WYG_011-9b>
君之塟其地巖塢距家一里君所自卜天厯元年十¶一
月朔塟之日也自君病廢臥家以及于死迨今未¶廿年
而鄉鄰之後生晚輩已無有能言其厯官行業<md:KR4d0505_SBCK_011-7a>¶之詳者
矣使更閲數年則君之與存者幾何哉宜士¶貞求文表
著之意汲汲焉而不敢後也然則古之以¶功業自見而
恃文以傳者亦若是而已寧獨君哉銘¶曰¶
智名勇功所謂達財隨而有獲繫乎時哉昔君用壯¶直
奮無回乘于艱屯仕道以開轉丞試令績用恢恢¶駕車
<pb:KR4d0505_WYG_011-10a>
横陽有沃西來孰挽而行孰軋而摧歸承燕休¶終于耉
台巖塢之邱封樹&KR3003;&KR3003;相爾嗣人視崇思隤¶凡物之生
有覆有培人胡不然自&KR0439;其枚吾銘爾貽¶併泄爾哀¶
　　　盧氏母碣銘¶
盧氏母杭州城東人徐姓諱妙安歸里中盧翁翁業<md:KR4d0505_SBCK_011-7b>¶坐
肆販繒母常佐之操竒贏聨什一稍稍致饒裕而¶儉順
之化行于其家穆如也生男女一女適徐永亨¶男德恒
治岐伯倉公鬼臾區言為疾醫里人詣門求¶察脉無論
<pb:KR4d0505_WYG_011-10b>
富貧貴賤率與譱藥士大夫穪之初德恒¶兒時行戲市
中得道棄佩刀擕白母母變貌切責曰¶是豈無主物哉
曷不待其還求審而歸之爾未成人¶已自利如是吾安
望爾怒經日不解德恒自少即知¶分别義利母教實然
也泰定四年母年七十七疾既¶蹙語德恒曰汝能盡子
道已惟當盡人道則吾死其¶無憾又瞑目語諸孫曰勤
讀書勤讀書語未終而逝¶二月十日也德恒買美檟為
櫬具襲衣為斂治喪制¶服壹遵禮經踐雨風涉濤江行
<pb:KR4d0505_WYG_011-11a>
求塋域岡阜間兢兢<md:KR4d0505_SBCK_011-8a>¶惴恐若或失之如是三年得錢塘
縣定山范村之桐¶樹塢相墓者曰宜卜兆者曰吉乃以
至順二年十二¶月庚申奉匶即窆窆之明年將植碣表
墓請予銘而¶刻之予惟杭故俗家有喪用浮屠老氏之
法建壇場¶設齋祠歌唄作樂越月踰時舉匶畀之炎火
拾燼骨¶投之深淵燕娭娛賔費數鉅萬以此相高澷曰
吾不¶儉其親矣萬有一能營隟地湖山左右琢雕刻鏤
為¶墓治隧又不過夸盛强餙觀遊往往艸未再宿而已
<pb:KR4d0505_WYG_011-11b>
夷為平陸其悖禮違義日趨于薄于愛親乎何有今¶德
恒卓然拔流俗推其自盡之心成是因山之禮地¶不愛
寶龜不祕智是開佳城以封以樹則夫致吾之¶孝以盡
人之道固足以蔭藉其子若孫矣翁諱華卒<md:KR4d0505_SBCK_011-8b>¶先十二年
年六十八其塟徐村距桐樹塢數里而近¶孫男四浩澄
杏子婆留孫女一德恒字仲庸治生厚¶交不為市道庶
幾柳子厚所穪長安藥市宋清者予¶每資其液齊以為
衰莫之防焉乃不辭而與之銘銘¶曰
<pb:KR4d0505_WYG_011-12a>
生則有養不覬其豐死則有藏不要其隆前林後岡¶涵
和葆冲是盧母阡百世維宗¶
　　　圜一道人墓碣銘(并序/)¶
圜一道人為老佛之學得其𤣥㣲而不滯于名相所¶謂
遊方之外者也道人頎身廣顙踈眉秀&KR1046;常所戴¶履艸
冠繩履而已然其風神曠朗人望之如古仙劒¶客性嗜
遊名山水在數百里間一笻徑造興盡即還<md:KR4d0505_SBCK_011-9a>¶居鄉不為
崖異而視世人用計巧取之術疾之甚于¶狗偷道人世
<pb:KR4d0505_WYG_011-12b>
居建之浦城諸祖以上皆有仕籍于宋¶族故大也既冠
而遭兵燹間闗離析獨幸與其母能¶出萬死一生中早
暮調適㫖甘節時燠寒曰吾有母¶在它無恤焉葢没身
孝養彌篤中徙縣東鄉泰寧里¶耕稼樵漁外託興吟嘯
言皆根理天厯二年其嵗已¶已春秋七十又二以疾卒
家九月十二日也明年至¶順元年正月某日塟大嶺下
瀆原合于其配鄧氏之¶窆初道人無子已而有子其養
子曰鐘嫡子曰鉉女¶一皆嫁里中人孫男四曾孫男二
<pb:KR4d0505_WYG_011-13a>
道人諱玉成姓李¶氏自號圜一翁又别號翠陽子祖諱
源父諱樸皆業¶儒道人塟後一年其方外友虚一先生
趙君嗣琪自<md:KR4d0505_SBCK_011-9b>¶京師來錢塘為予言道人世業行治如此
請予銘其¶隧予聞莊周言去智與故故無天灾無物累
無人非¶無鬼責若圜一道人庶其似之矣為銘使刻置
隧上¶銘曰¶
以知養恬而遊于元生不百年樂哉其天¶
　　　夷門老人杜君行簡墓碣銘(并序/)
<pb:KR4d0505_WYG_011-13b>
至元大德間儒生學士蒐講藝文紹隆製作禮樂之¶事
葢彬彬乎太平極盛之觀矣然北汴南杭皆宋故¶都黎
獻耉長往往猶在有能㕘稽互訂交證所聞則¶起絶鑒
於敗縑殘楮之中寄至音於清琴雅瑟之外¶雖道山藏
室奉常禮寺亦將資之以為餙治之黼黻¶若予所識張
君君錫杜君行簡則以汴人而皆客杭<md:KR4d0505_SBCK_011-10a>¶最久于時梁集
賢貢父高尚書彦敬鮮于都曹伯幾¶趙承㫖子昻喬饒
州仲山鄧侍講善之尤鑒古有清¶裁二君每上下其論
<pb:KR4d0505_WYG_011-14a>
議而諸公亦交相引重焉延祐¶初¶朝廷首起君錫為大
樂署丞将次及行簡而君錫死¶又數年行簡亦死士論
䀌然歎詩樂之不復振矣行¶簡杜氏諱敬其字行簡世
居汴城中祖亨嘗有官勲¶父民鑑卒湖南道宣慰副使
行簡自幼器識凝䆳不¶與凡兒徴逐為嬉戲事稍長學
成研窮律本分别音¶節悲憂愉快槩發於琴晴朝月夕
人境俱勝觴詠方¶適促絃鼓一再行巖溜清而畹蘭潔
也學其學者其¶抑按吟揉皆有指法可傳行簡善書蓄
<pb:KR4d0505_WYG_011-14b>
古名人墨迹<md:KR4d0505_SBCK_011-10b>¶歴代金石刻甚富然為好事者持去亦無
係吝性嗜¶酒客至傾壺倒榼盡醉益歡行簡少嘗以禮
部令史¶從尚書柴公奉使安南還辟廣西帥府掾江淮
行省¶又嘗署人匠提舉司都目江隂榷辦官皆以不屑
意¶未移時棄去大冠長裾優游湖山文酒間晚自稱夷¶
門老人得年七十而終泰定元年十二月二十二日¶也
其配李氏里中大姓女婦徳母儀既順而恭卒後¶八年
年若干子男二士元士謙也士元南臺察院書¶吏士謙
<pb:KR4d0505_WYG_011-15a>
淛東廉訪司書吏皆以儒貢孫男五孫女二¶俱幼士元
士謙將自杭舟載其二柩歸卜汴南三家¶店之塋以泰
定四年某月某日就窆先事以狀請于¶東陽柳氏曰吾
翁早從南北賢大夫士遊竊嘗有考<md:KR4d0505_SBCK_011-11a>¶於藝文之事時非
不偶而身不一試不肖孤行能之¶未著名譽之未立也
即塟而無刻辭于隧其何以昭¶示來裔子幸哀而予之
銘焉昔予與哭君錫京師有¶誄今行簡以禮塟銘烏乎
辭銘曰
<pb:KR4d0505_WYG_011-15b>
道和徳順溢於聲雅南一濫琴孤鳴徽以白玉絃朱¶繩
五音二少濁變清杜氏於琴若天成使和其音薦¶神明
豈不為世躋隆平江湖遥夜占隕星鑒亡絃絶¶秋風驚
夷山萬里開佳城魂兮歸來其永寧¶
　　　元故大中大夫海道都漕運萬户周公墓誌¶銘
　　　(并序/)¶
海道都漕運萬户周公以元統元年十二月七日卒¶官
明年正月十又七日自呉郡買舟載其柩北還還<md:KR4d0505_SBCK_011-11b>¶用四
<pb:KR4d0505_WYG_011-16a>
月十三日塟所居鄉張寺甲先塋之次其配汝¶南郡夫
人王氏戒其子宗衰絰泣拜請銘昔予澷仕¶與公同朝
及考鄉進士試上京公為留守判官迨今¶西遊而公持
漕節于呉每見益歡辱與之遊葢餘二¶十年銘非予誰
宜為公諱伸字信父衞之汲縣人曾¶祖諱祚金忠勇校
尉步軍將官祖諱泉以公貴贈亞¶中大夫衞輝路總管
輕車都尉追封汝南郡侯父諱¶麟累贈嘉議大夫禮部
尚書上輕車都尉追封汝南¶郡侯公少警敏稍壯得推
<pb:KR4d0505_WYG_011-16b>
擇為山南淮西二道廉訪¶書吏貢補吏部令史由樞宻
院掾為中書左司掾考¶成擢兵部主事建徳路總管府
推官崇祥院都事工¶部主事中書省檢校官進工部員
外郎稍遷上都留<md:KR4d0505_SBCK_011-12a>¶守司判官兼本路都總管府判官兼
推官出為河南¶江北等處行中書省理問官揚州路總
管改漕運萬¶户厯十官皆不俟終更而惟建德推官未
嘗上階自¶承務郎七遷而至大中大夫食正三品禄終
其身公¶以文吏自奮於刀筆間挾通敏之資而達之於
<pb:KR4d0505_WYG_011-17a>
用應¶事制變它人首鼠不决公徐出片言裁其過甚而
彌¶縫其缺失無不動合樞機揚州之政不隨不激人尤¶
樂稱道之與人交悃愊無華久而彌親故其死聞者¶盡
傷得年七十元配王氏先卒封汝南郡夫人男宗¶後配
王夫人出也女長適王某次適郭某次未行銘¶曰¶
粤有才焉際可而仕不屈於時亦敏於試爵為通侯<md:KR4d0505_SBCK_011-12b>¶可
謂既貴未及縣車終於其位歸從先人邱首之義¶陵谷
有遷吾銘斯眎
<pb:KR4d0505_WYG_011-17b>
　　　無為子碣銘¶
無為子少時遊方之内應物而不滯於物人謂其一¶代
豪俊人也中嵗去而遊方之外葆眞而全其眞形¶化而
神不化雖列仙山澤之臞要不是過何其異哉¶無為子
故儒家姓張氏諱悌字信甫居鄞之象山有¶别業在鄞
城扁舟往來傲兀煙浪自視如鴟夷子皮¶然好結賔客
重交遊肴觴左右具捐所有予人無吝¶色父嘗以户門
㣲罪當逮詣吏無為子奮前請繫曰¶父老願以身代雖
<pb:KR4d0505_WYG_011-18a>
萬罪不敢辭父藉以免奉親能備¶孝養而身與妻子衣
麄食糲而已象山中大瀛海陶<md:KR4d0505_SBCK_011-13a>¶隠居司馬鍊師之遺跡
往往而在無為子早從方士¶習聞道家長生乆視之説
心竊識之既壯出遊南粤¶北燕回薄萬里獨愛武當神
明之奥巖巒峭森溪谷¶靚&KR0444;鍊形服氣莫此為冝歸對
妻子常語及之而妻¶子固不信也一日大㑹親戚故舊
曰吾當去隠武當¶矣親戚故舊争勸止之徉應曰諾詰
旦引刀截髪解¶故衣被布衲偪屨著行幐佩鉢囊掉臂
<pb:KR4d0505_WYG_011-18b>
出門徑去顧¶語其冡子古初爾善事爾母教育諸弟爾
無以我繫¶其心也行涉重江至武當山依止紫霄宫師
事其宫¶主張真人願執弟子役真人亮其確誠啓之道
要授¶職首衆無為子晝則服勞薪水間與衆同苦甘滋
味¶取其至薄者夜則危坐一榻脇不至席如是三年忽<md:KR4d0505_SBCK_011-13b>¶晨起别衆衆方怪之則既化矣泰定四年四月二十¶日
也得年四十八化三日道衆瘞之紫霄峰下訃至¶家家
人服喪如禮古初重違先志不敢迎其柩歸因¶不茹葷
<pb:KR4d0505_WYG_011-19a>
血必期至山中樹碣以表其藏乃絶海來呉¶泣拜請辭
昔予客鄞識無為子衆人中知其健敏可¶託以事而不
知其能離智絶俗究竟生死偉特若是¶豈出世間法亦
必世之勇者而後能决致之歟無為¶子始娶許氏子男
四曰古初曰謙曰宏曰惠女三其¶二已有歸其一夭銘
曰¶
生之謂寄而亡非其棄不亡者存是謂知生之類無¶為
而為以貽之來世
<pb:KR4d0505_WYG_011-19b>
　　　劉彦明墓誌銘(并序/)<md:KR4d0505_SBCK_011-14a>¶彦明諱徳智字彦明姓劉氏世家于歙曾祖諱元佐¶祖
諱儒望父諱震皆隠徳不仕鄉里稱善人焉初彦¶明之
父以張為後於劉生彦明四嵗卒而張氏父固¶在實為
之經紀家事教育彦明至於成人張五子其¶一夭而其
家素裕彦明尤大父所深愛將使還後夭¶者彦明泣對
曰劉氏無子故以吾父後今既没于劉¶氏明其為劉矣
徳智以一身繫劉氏之宗誠不敢重¶獲罪於吾父與劉
<pb:KR4d0505_WYG_011-20a>
氏也大父感其言而止彦明少知¶自厲於學好讀孫呉
兵法旁究釋老方伎之書嘗因¶是感疾已乃大悟求之
四書浩有所得久而下筆為¶文覺其來源源纚纚遂得
由庠序選為建徳路儒學¶正㑹教授闕進攝其事守郡
者諷使文致直學之罪<md:KR4d0505_SBCK_011-14b>¶彦明不為動俟間覆為辨説考
滿入教授銓翰林院¶方簾為其屬而彦明翻然歸矣尋
授永順等處軍民¶安撫司儒學教授未上中書刑部辟
為其部令史官¶有齎怒于同列而將黜之彦明曰無厭
<pb:KR4d0505_WYG_011-20b>
將及我投筆¶謝去于是都水監復羅而致之稍進夀福
院掾夀福¶出納五臺諸寺錢糧其田入𨽻浙西數郡比
嵗浙西¶被水有司按實當檢放而院猶責償未已彦明
適從¶其判官出行江南視其牘歎曰官民糧已罷征吾
院¶田能獨無傷乎悉命弛之諸使怒其專擅而卒亦無¶
能奪其議者嘉興有豪民誣占寺田三百畝左證甚¶明
而院所遣使逑賂莫能决及彦明來請鬻路絶乃¶卒歸
其田考成得將仕佐郎衢州路常山縣主簿滿<md:KR4d0505_SBCK_011-15a>¶嵗江西
<pb:KR4d0505_WYG_011-21a>
省有知其為者辟為掾新執政至杖一掾而¶掾實無罪
彦明竟歸曰吾唯不能隨俗俯仰以至于¶是可再辱耶
進將仕郎為平江路總管府知事平江¶劇部案牘叢脞
彦明處之以無倦取其犯名義者一¶二事稍釐正之不
激于竒不毁于隨暇則却騎入閭¶巷訪求&KR0132;舊啜茗縱
談猶書生故態也閲再嵗卒官¶下得年五十五天厯二
年七月十四日也談者例訾¶儒生為政迂濶于事情而
不知聖人之法制具于經¶儒能據經議法故達權而知
<pb:KR4d0505_WYG_011-21b>
變彼隨時重輕觀勢向¶背以竊取通人之名者豈所謂
政哉彦明得於所學¶厯試内外階是以無失身敗名則
亦未為無所見於¶世也彦明之配李氏姑女先卒子男
二爗煜女二長<md:KR4d0505_SBCK_011-15b>¶適徐梅次在室卜地得建徳之淳安縣
開化鄉駝馬¶原距家餘百里將以某年某月某日窆先
事其子煜¶具書世出爵年為狀介京兆杜原父乞予銘
其言曰¶塟而不得銘猶無塟也予嘗識彦明京師知其
為人¶而杜君又不輕於許予是可銘已彦明始字千里
<pb:KR4d0505_WYG_011-22a>
謂¶其取義之未廣也易以今字晚又號知非子其詩文¶
曰紫溪集鄉先生方公回為序而藏之于家家有仁¶本
堂鄉相程公元鳯為大書揭之而陵陽牟公巘記¶之彦
明之祖程公甥也所謂仁本者彦明固服而行¶之矣銘
曰¶
守經為介制變為通通故能介承之自躬彦明本仁¶由
學以充及試於事事為之中考其成績粤自始終<md:KR4d0505_SBCK_011-16a>¶天不
畀年歸于堂封有徳有言遺後者豐尚百千年¶安此幽
<pb:KR4d0505_WYG_011-22b>
宫¶
　　　于思容墓誌銘¶
邘為姬姓之國後廼去邑而氏漢廷尉定國族望東¶海
子孫或即居或稍徙支繁庶衍尚為盛徳之世朝¶列大
夫益都般陽等處田賦總管于君思容之先亦¶自東海
徙文登譜足徴也初金季李全據山東以叛¶其弟二太
尉畧地至文登君之祖諱祥隠里中方坐¶塾教諸生兵
暴入為所掠見其儀狀偉岸挾刄臨之¶偪與俱行至益
<pb:KR4d0505_WYG_011-23a>
都稍即問計則亂以他語答之若闇¶於事機者然當其
濫殺亦强諌止之所全活甚多全¶受擒其妻楊舉衆歸<md:KR4d0505_SBCK_011-16b>¶朝開行省山東因得署為其從事未久棄去娶臨朐¶蘇
氏而家臨胊生君之父諱世傑讀書知學性高潔¶不與
俗溷中年自放于酒聞宋平浩然南遊擊節自¶誓曰自
晉失其御衣冠播遷中華禮樂萃于南土予¶將觀善于
是而且以淑吾之子孫焉因僑家呉中三¶十年年七十
四無疾卒是生思容思容諱欽少學于¶呉持其苦力自
<pb:KR4d0505_WYG_011-23b>
進弗懈宿儒老生皆折節與交集賢¶大學士郭公貫浙
省平章高公昉尤深知之方以才¶辟為淮西廉訪使者
書吏未數月而國子&KR0135;教之命¶下矣洊擢山東廉訪司
照磨在官三年再以國子助¶敎起君㑹君服母喪喪除
以為翰林國史院編修官¶辟御史臺掾進御史臺照磨
官拜南臺御史未行詹<md:KR4d0505_SBCK_011-17a>¶事院奏為其院長史就拜監察
御史遷中書左司都¶事又遷詹事院經厯中書左司員
外郎御史臺都事¶太禧院奏除其屬夀福總管府同知
<pb:KR4d0505_WYG_011-24a>
中書省復以為¶兵部侍郎方出試田賦府到官未踰月
卒官下得年¶五十至順四年七月十又八日卒之日也
君器資宏¶達而文法敏明官山東時屬嵗大饑嘗行縣
至濵棣¶濵棣傍海民尤艱窘君為之發廪勸分計口以
餔之¶禁防周宻民實受惠而免于死徙泰定初元姦黨
未¶盡誅君為書數百言極陳逆順從違之故請早正其¶
罪所繫者皆顯臣要官聞者為之縮頸在左司㕘决¶機
務在臺端振肅風紀辭皆據經守律不務刻深而¶忌者
<pb:KR4d0505_WYG_011-24b>
往往因其鋭進搆為誣語以讒沮之其出為總<md:KR4d0505_SBCK_011-17b>¶管也亦
藉是進秩之名而隂以抑退之耳雖不幸遂¶至大故然
使人有不盡用之嗟則君未為無所見于¶時而死也昔
君之父死呉中菆其匶于呉自曾祖妣¶祖妣及其母髙
氏六喪皆在淺土君解山東照磨持¶母喪時始卜地于
益都城南十里望城阜之原而序¶塟焉今君之子將奉
君袝其兆次乃為書具其世出¶厯官行治請某識諸其
幽某嘗辱與君友其再為助¶教某實薦起之洎某補外
<pb:KR4d0505_WYG_011-25a>
而君始顯用未及十年已¶有幽明之間銘固不可以不
之予也君之父以君貴¶贈至中順大夫禮部侍郎上騎
都尉追封河内郡伯¶妣髙氏周氏並封河内郡君而君
周氏出也君娶金¶氏亦封河内郡君子男二曰潛曰溥
女三其二已行<md:KR4d0505_SBCK_011-18a>¶其一尚幼君官京師嘗題其齋曰礨空
而記之其所¶自得可知已銘曰¶
學焉而仕行其所知我安以徐彼競於馳方其欲翕¶有
或張之謂天匪私亦毁于隨貴而不年則將尤誰¶有子
<pb:KR4d0505_WYG_011-25b>
承家貽爾慶基不朽者存瑑此銘詩¶
　　　元故武畧將¶¶¶軍鄧州新軍萬戸府管軍下千户
　　　贈武義將軍飛騎尉追封静安縣男靳公墓碑
　　　銘(并序/)
自靳氏得姓而其事畧見于楚漢之筞書至近世升名
宦牒始班班有人而楚産固無聞焉何其土風之特異
也武畧將軍鄧州新軍萬户府管軍下千戸贈¶武義將
軍飛騎尉追封静安縣男靳公世家河内其<md:KR4d0505_SBCK_011-18b>¶父轉徙兵
<pb:KR4d0505_WYG_011-26a>
間行次眞定之深州静安縣縣人劉氏妻¶以息女遂依
之以居生子男七長即公壬辰嵗河南¶北始伍民為軍
而劉氏在籍中公以彌甥當行𨽻史¶都督麾下屯樊城
攻襄陽渡漢沔實能以材勇自効¶阿珠元帥見而竒之
拔為帳前至元三年從破劉義¶受賞統鈔五十貫五年
領衆修白河因與萬户楊珠¶濟達蕩平大洪山黄仙洞
諸險隘計功頒賞有差九¶年下樊襄公以先登再被醲
賞及破沙洋新城進受¶省檄為管軍百戸十二年二月
<pb:KR4d0505_WYG_011-26b>
追敗宋殿帥孫虎臣¶奪其所乘舟丞相巴延忠武王壯
之手取白金百兩¶寶刀一具以賜十一月常州城破錄
其功真授管軍¶百戸階忠顯校尉十三年三月江南平
丞相奏凱還<md:KR4d0505_SBCK_011-19a>¶朝公從入覲例錫襲衣鞍轡又賜統¶鈔五
百貫丞相若曰靳某爵不酬功吾將有以厚之其署管
軍千户¶兼西峽渡提舉四月命下得佩銀符進階承信
校尉¶時越閩山區海聚閒民相挺為亂諜報交午行省
每¶有調度必命公以全師備左右拒若沙縣之廖平章
<pb:KR4d0505_WYG_011-27a>
漳州之陳弔眼建寧之黄華皆其譸張桀黠者¶也公出
其伐叛招擕之謀動必制勝其入¶建寧手刺渠帥黄朝
奉王拔都而生獲其將陳統制¶獻之行省又降其大校
黄參謀劉發陳士良等數十¶人省臣方飲至舉白金椀
二旌其勞烈就命撫安羅¶源寧徳長溪諸縣為之署官
置吏民得樂生興事如¶初至是朝命始用丞相之薦授
公武畧將軍<md:KR4d0505_SBCK_011-19b>¶鄧州翼管軍下千户重功次也廿一年復
從䝉固台右丞入朝右丞¶為言功狀上嘉賞不置賚以
<pb:KR4d0505_WYG_011-27b>
襲衣弓矢鞍轡且重錫¶金符就升管軍中千户未上樞
宻院申定兵制復改¶下千户九年公年六十四請于萬
户府曰昔吾早從¶征討行冒矢石身被瘴癘壯强襲虚
羸老成痼願得¶放歸田里以終莫齒而令男檜繼職禦
戎府上其事¶報下如章公即日駕輕車北歸倘徉雞豚
社酒間甫¶閲四嵗遂卒時則某年某月某日也得夀若
干塟某¶縣某原袝以其配某氏公軀幹頎碩力能挽强
命中¶奮身戎行積勲受爵而尤為巴延忠武王阿珠武
<pb:KR4d0505_WYG_011-28a>
宣¶王所知平居輕財重義禮賢下士恂恂固儒者也初¶
越閩之叛諸軍爭致生口公得男女老弱總若干人<md:KR4d0505_SBCK_011-20a>¶㑹
中秋家宴公厚飲食之且戒曰爾不幸麗於叛黨¶今首
惡服誅亦良民耳誠能召其所親來吾將悉縱¶遣爾已
乃間有來者因令自相保任散還鄉里明年¶及期所縱
男女扶㩦來謝且大作齋祠祈以福報有¶陳生某嘗業
儒亦在俘中公亟命之冠帶使教二子¶以學又為請諸
當路官之庠校間世言武將出世慓¶鋭乘時致功業犯
<pb:KR4d0505_WYG_011-28b>
道家所忌而不知以仁勝不仁固¶若時雨之澤物而非
以為物之厲也葢觀于靳氏之¶世而可信矣公諱忠其
父諱用則始家靜安者也初¶室張氏生檜忠顯校尉鄧
州新軍萬户府下千户女¶適張某繼室余氏生汝舟奉
訓大夫江浙等處行中¶書省檢校官汝霖早世女適王
充茂孫男二贇今襲<md:KR4d0505_SBCK_011-20b>¶為千户鎮守黄蘄贊方從學孫女
一適李某泰定初¶有¶詔推恩内外文武臣工用其爵秩
追榮考妣至于三¶世乃贈公武義將軍鄧州新軍萬户
<pb:KR4d0505_WYG_011-29a>
府管軍下千户¶飛騎尉追封静安縣男張氏余氏並封
静安縣君汝¶舟强學敏用詳于議法方為時所不舎是
能大其門¶者比嵗官杭某嘗與之遊焉顧謂某曰吾父
起行伍¶有官勲而質直無華嗜善好義施及于我子孫
尚竊¶禄食以不墜其宗使無文字鑱之隧石以昭徳訓
嗣¶其謂斯何敢再拜請辭某曰孝子仁人之志某其可¶
重違之乃摭其事狀序次如右又繫之銘銘曰¶
在至元初元運勃興輯其武功四方次平大將小校<md:KR4d0505_SBCK_011-21a>¶各
<pb:KR4d0505_WYG_011-29b>
揚其英發必有中敵來無勍若時雨降庶物慿生¶劉甥
靳氏擐甲從征自拔行間以善戰名賈勇濟漢¶先登蹴
荆計功受賞百金為輕雖長千夫寵禄未贏¶曰吾忠哉
惟所指令山貙海蜃汝干大刑首惡既殱¶庶孽為清夷
凶獲醜載世承寧吾老有子願服踐更¶庶幾畢景仰首
皇明公今已矣墓栢青青介子材良¶列官外廷爵以醻
庸猶序而升紫綬金魚䘏典宜膺¶漏泉之澤赫矣明靈
本武經文没有餘榮有子而令¶卒大其成閭左徴兵丁
<pb:KR4d0505_WYG_011-30a>
壯于行河朔之間㕓無遺氓¶彼薦艸莽此襲冠纓公在
師中惟其血誠老氏若曰¶累善如登爾子爾孫世篤忠
貞文于冡石以鴻厥聲¶
　　　馬仲珍墓誌銘(并序/)<md:KR4d0505_SBCK_011-21b>¶睦州詩在唐中季有章恊律方處士李建州在宋渡¶江
後有高師魯滕元秀皆清峻簡逺各自名家仲珍¶襲其
芳華沐其膏潤問詩法于耉老成人盡得肯綮¶措意遣
辭初猶稍尚葩澤晚更脱畧邊幅直窺徼妙¶往往年自
<pb:KR4d0505_WYG_011-30b>
為卷而製名述序要有深意統曰嵗遷凡¶四十卷溢之
為銘贊記序雜古賦又十有二卷亦各¶自名編葢其學
本之經驗之人事而槩發之于言故¶能致多如是然反
而求之見其約不見其博嗚呼仲¶珍死矣詩當得傳如
前數公無疑爵位功業孰久孰¶近何足計哉仲珍姓馬
氏諱瑩其字仲珍世家建徳¶縣之新亭鄉族故大也乾
道淳熈間有與徽文公仕¶學相上下官至禮部尚書諱
大同者於仲珍為七世<md:KR4d0505_SBCK_011-22a>¶叔祖矣曽祖諱治鳯祖諱之友
<pb:KR4d0505_WYG_011-31a>
父諱維桂皆畜徳不¶試母濮氏亦里中望宗仲珍少而
穎發長益潛深精¶研經史旁連諸子百家下逮山經地
志謡俗方言朝¶披夕&KR0259;搴華嚌英中雖醲郁而外實夷
澹鄉鄰子弟¶來學往教就其矩度莫不卓見端緒一時
名人勝士¶景向聲求郵詩願交争取力挽延祐科興議
者品量¶人材咸謂仲珍有以自効而有司苟知仲珍亦
咸望¶其出竒一勝以售其明始用春秋舉上不利後更
用¶禮記亦不利人意仲珍怠矣方益厲氣賈勇為其文
<pb:KR4d0505_WYG_011-31b>
不少輟久之彚次所著五經大義四書答疑及自問¶自
答筞合若干篇題曰因天集而其志孤矣仲珍嘗¶倣漢
魏樂府辭唐柳柳州新體製<md:KR4d0505_SBCK_011-22b>¶皇元鐃歌鼓吹曲十有二
章將槖之走京師冀塵¶乙夜之覽而未及脱藁又嘗手
選唐五百家詩五卷¶宋南渡諸家詩一卷别有講義讀
書記各二卷藏于¶家其學横騖㨗出如車適御矢破的
也仲珍娶翁氏¶生子男二曰鈞曰鉉孫男一仲珍病時
始生命其名¶瀚仲珍生至元庚辰卒元統甲戌得年五
<pb:KR4d0505_WYG_011-32a>
十五閒居¶喜自修餙或佳客時至情景俱勝促觴命釂
取琴鼓¶一再行自吹洞簫倚歌和之一毫不以貧窶累
其心¶自署號雪夢居士天趣自得可涯涘哉元統元年
予¶客呉下臘將盡仲珍扁舟欵門語夜參半請曰夫子¶
知我文莫為有司為則有以振我度嵗别歸神色揚¶揚
予方張之期其晚達是冬予東遷次睦則聞仲珍<md:KR4d0505_SBCK_011-23a>¶十一
月十五日以疾卒家先一日力疾語子鈞曰我¶死必求
柳先生銘不得銘則無以塟鈞既卜藏域馮¶塢祖塋之
<pb:KR4d0505_WYG_011-32b>
次惟食將以明年某月某甲子窆乃具行¶治為狀衰絰
踵吾廬泣拜道遺命請辭嗚呼予尚忍¶不銘吾友也耶
銘曰¶
孰昌其詩不售于藝亦嗇其年而卒殄瘁得深行逺¶要
以永世吾銘斯阡質之無媿¶
　　　元故奉政大夫僉嶺北湖南道肅政廉訪司¶事
　　　崔公墓碑銘(并序/)¶
從仕郎河南江北等處行中書省理問所知事崔敏¶數
<pb:KR4d0505_WYG_011-33a>
千里貽書諗貫曰敏之大墓在神山自曽祖仕衞¶再世
塟胙城胙城濵古河道河雖别流而漂沙擁礫<md:KR4d0505_SBCK_011-23b>¶冒没人
廬舎冡墓勢如潮汐不可遏止比嵗先人卒¶官湖南還
卜兆域得大梁開封墻堡里小邊村維食¶因奉遷二祖
之靈而以先人序塟其次今十又七年¶矣隧間之石未
有刻辭惟先人之友獨先生在先生¶嘗司誄于奉常其
言信能昭德表行敢具列官世行¶治夀年卒塟終始為
狀而以銘累先生貫應曰而父¶雅知予文銘予職也乃
<pb:KR4d0505_WYG_011-33b>
序而銘焉序曰崔氏出姜姓¶齊丁公伋之子食采于崔
遂因以氏世逺宗滋僑居¶占徙代序莫詳金正大間有
諱世英者始自惠州神¶山縣以軍帥從戰北口蹈難死
弟諱徳茂襲其職㑹¶天兵南下遂以全師効順得授左
副元帥領所部鎮¶神山後以城變遇害元帥之子諱義
𨽻史開府幕下<md:KR4d0505_SBCK_011-24a>¶有善文法聲累遷輝州安撫使兼屯田
提領即居胙¶城以塟者也湖南公諱良承字仲欽少静
宻有為讀¶書知大義薄遊錢塘以材諝自致江淮行省
<pb:KR4d0505_WYG_011-34a>
署為理¶問所令史進浙東宣慰司令史上官善其幹敏
每出¶專征伐行幹財計必擇公以從公亦樂為之輸誠
贊¶理考滿授將仕佐郎兩淛都轉運鹽使司知事尋辟¶
江浙行省掾稍遷從仕郎袁州路分宜縣丞未上辟¶宫
師府掾超授承事郎江浙省理問所知事時執政¶方病
二浙鹽法之弊而莫究其窽卻乃出公循行諸¶場推見
隠詘而因以時弛置之法既不煩賦亦易贏¶治辦而還
衆益才之既代選補中書左曹椽明年擢¶户部主事階
<pb:KR4d0505_WYG_011-34b>
承直郎勾校簿書綜覈出入勞績彌顯<md:KR4d0505_SBCK_011-24b>¶又明年陞奉訓
大夫中書左司都事遷奉議大夫宗¶正府左右司郎中
御史臺復奏以為監察御史出按¶事山東未還選授奉
政大夫僉嶺北湖南道肅政廉¶訪司事在官七閲月分
按衡全永寳慶武岡五路涖¶治精嚴訊獄詳允雖受劾
被黜罰而人不以為苛道¶病還卒潭州治所至治元年
六月十又六日也得年¶六十一娶王氏特封胙城縣君
子一敏也嘗以國子¶生從貫學治經介然有立女二長
<pb:KR4d0505_WYG_011-35a>
適中順大夫漢陽¶知府兼管内勸農事盧恂次適承事
郎太常禮儀院¶郊祀署丞續欽祖孫男四性學志學禮
學嗣學孫女¶一未行塟以卒之明年春三月某甲子曽
祖左副元¶帥府君祖安撫府君父諱慶河南河北等處
絲銀人<md:KR4d0505_SBCK_011-25a>¶匠提領始又從大梁為大梁人以公貴贈奉訓
大夫¶禮部郎中飛騎尉胙城縣男母蕭夫人追封胙城
縣¶君邊村之塋安撫居北之中禮部居左皆以其配袝¶
公平居恂恂安言徐視未常以氣加人而其中所自¶信
<pb:KR4d0505_WYG_011-35b>
剛果亮直不為回撓故于吏治能執常御變機張¶鍵閉
于情無不盡而于法無所損益五辟掾六遷官¶皆典章
法令之攸司識其統體持其綱要于薄物細¶故豁如也
方出節觀風奄至大故識者惜不盡用而¶為世道人才
計者至今猶有憾焉公自戸部左司暨¶登六察與貫並
居京師遊好最稔而知公制行之詳¶以能載之于銘亦
莫宜于貫貫兹銘公是以無讓銘¶曰<md:KR4d0505_SBCK_011-25b>¶繄齊庶姓有食于崔别氏承宗燕及雲來基徳之厚¶若
<pb:KR4d0505_WYG_011-36a>
種而培維忠維孝則罔後菑自公自奮允藝而¶才木則
有松馬則有騋揚中踐外其立不回憲物容典¶式時討
裁烝烝成乂暨暨達財天固予之又軋而摧¶其摧曷以
不至耉台翼子貽孫既條既枚非承孰引¶非用無恢墻
堡之虚雙表崔嵬瑑此銘詩尚有徴哉¶
　　　故宋宣教郎主管禮兵部架閣文字林公墓¶碑
　　　銘(并序/)¶
諸姬之庶姓有以字為林氏者子孫世仕于魯之季¶氏
<pb:KR4d0505_WYG_011-36b>
而放為孔門弟子元和姓纂謂比干有子逃之長¶林遂
以繫氏夾漈通志辨其非矣自周而降厯千有¶餘年族
散宗遷邈不可考而南粤東甌相繼特起以<md:KR4d0505_SBCK_011-26a>¶科目宦學
相高洽于季宋東甌尤盛雖同州黨然各¶自為譜緒系
不明葢非一日之積也東甌别譜有居¶于永嘉華葢鄉
黄石山下者自宋武經大夫知柳州¶軍州事諱纉孫始
顯而公其嗣子擢景定壬戌丙科¶賜同進士出身調常
州司戸參軍再調福州觀察推¶官未上廣西經畧安撫
<pb:KR4d0505_WYG_011-37a>
使碎為梧州軍事判官留佐¶幕府尋除主管禮兵部架
閣文字用薦改京秩階宣¶教郎遷樞宻院編修官以養
親辭不拜方遭内艱而¶宋既改物遂得髙蹈逺引全其
不仕之節而著其歸¶潔之義天固厚幸之矣公諱璹字
夀玉一字叔玉曽¶祖諱師正宋將仕郎祖諱武受業紫
陽文公之門人¶服膺中庸尚絅之訓以碩儒望里中用
特科入官滿<md:KR4d0505_SBCK_011-26b>¶河池尉退而講學於家卒以柳州恩贈朝
散郎父柳¶州治孫呉尉繚子司馬法登武舉進士第由
<pb:KR4d0505_WYG_011-37b>
普州徙¶柳州其家始因之以大者也公初任常州州庾
儲粟¶餘萬斛嵗久將腐公白郡請新陳均給粟得不耗
守¶服其能嘗受檄慮囚囚有具獄當其衆死者吏抱成¶
案前請公占署公閲牘疑未究一問得其誣服之情¶平
反上之囚以不死又嘗攝宜興無錫二邑皆先教¶後禁
治之以靜其最知公而薦之于朝者魏公克思¶趙公與
植孫公嚞趙公與䆅常公楙陳公昉林公洽¶陳公懋欽
也凡是數公皆名卿賢大夫其所穪可非¶苟然者始孫
<pb:KR4d0505_WYG_011-38a>
公將特薦公公辭以資淺宜先元僚孫¶公義之立為改
奏而次亦遂及於公時公纔三十餘<md:KR4d0505_SBCK_011-27a>¶耳使其老智慮于
更嘗究猷為於克闡其至詎可量¶哉公自少抱負不碌
碌要有所試于時中罹艱棘斂¶其鋒鍔益磨礲淬厲于
學以故卒就平實其居鄉處¶族婣有惠利可以及人雖
嗇已弗顧也季弟繼諸葛¶氏無子死公割已産擇于其
黨立後承宗舉内外族¶貧不能舉之喪無一毫係吝曰
此吾孔氏家法也端¶居二十年寄情吟咏自號葢峯散
<pb:KR4d0505_WYG_011-38b>
人元貞丙申得年¶五十八以其春三月十日示㣲疾命
舉扶起坐正冠¶襟而卒此豈無得者哉公娶諸葛氏先
卒子男二長¶曰堅夭次曰堂女一適將仕郎曽怡老孫
男二鈁錫¶曽孫男二淮浩自初喪菆匶于建牙鄉郭溪
黄岡柳¶州墓下今卜得&KR0670;吉將遷窆于膺符鄉信&KR1245;之
原于<md:KR4d0505_SBCK_011-27b>¶是堂為處州路儒學教授以其友鄉貢進士章仕
堯¶所次事狀千里具書致幣請銘其竁而予友温台等¶
處海運千戸趙君大納比宰永嘉常以事過公里下¶瞻
<pb:KR4d0505_WYG_011-39a>
喬木之陰歎人門之美談次每為予言之固已悉¶夫林
氏之世矣尚何諛墓之嫌哉嗟乎亳社為墟而¶郜鼎致
賂吾不為殷臣之逋播而為殷士之祼將不¶為澤畔之
憔悴而為逺遊之娛戲公之素志葢不然¶也然而所積
者厚所飬者深谷駒自縶而纁帛弗加¶因得以葆勝舎
之潔遂元亮之高没餘二紀而子孫¶之敷菑益敏詩書
之銍艾愈豐銘以昭徳不鄙屬筆¶於予予烏乎辭銘曰¶
顯允林宗世服于禮公纂其華繩繩其美方序而外<md:KR4d0505_SBCK_011-28a>¶胡
<pb:KR4d0505_WYG_011-39b>
遯于肥鳯翲鷁退繫乎其時藝仁仁熟艱則致裕¶未耋
而嗟何奪之遽殄殷百年壽耉無遺祭于社主¶過者垂
涕膺符之鄉啓兹封域有鑱銘章用訓無斁¶
　　　元故戴孺人劉氏墓銘(并序/)¶
里中戴暄景和之内子劉氏越諸暨人生二十一年¶歸
暄歸三十八年相暄治生理家事舅姑字兒穉和¶宗黨
甚得婦道以至元四年其嵗戊寅秋七月三日¶卒家年
五十九卒後三月卜塟金竹塢其日九月癸¶酉也劉氏
<pb:KR4d0505_WYG_011-40a>
諱錦父曰天麒母曰王子男二壵良元女¶一適趙仁本
孫男三恭温安女一俱幼比嵗良以父¶命來從學于治
經今年春月泉書院任為直學試肅¶政府歸而母病聘
醫致禱無所不至閲四月遂以不<md:KR4d0505_SBCK_011-28b>¶起于是暄失良配哀
不勝情將塟復遣良衰絰欵門¶乞辭鑽石乃為之辭曰¶
婦則母儀觀于而家方鬯而悴有戚其嗟維以昭之¶銘
則非夸¶
　
<pb:KR4d0505_WYG_011-40b>
　
　
　
　
　
　
　
　待制集卷十一

<pb:KR4d0505_WYG_012-1a>
欽定四庫全書
　待制集卷十二¶　
