# -*- mode: mandoku-view -*-
#+TITLE: 待制集
#+DATE: 2015-09-23 10:26:49
#+PROPERTY: JUAN 19

¶
<md:KR4d0505_SBCK_019-1a>¶
<pb:KR4d0505_WYG_019-1a>
欽定四庫全書
　待制集卷十九¶　　　　　　元　栁貫　撰
　　題䟦¶
　　　䟦

范文正公與楊處士帖¶
汝南文正公之守越在落職守饒徙潤之後於時楊¶公
適隠慈谿大隠山中聞公涖郡欵門納謁是将進¶夫薤
水之規而非欲要其區區觧榻之勤也閽𨽻抑¶不為報
公聞而遺書厚謝其過鴻㝠鳳縹其企想為¶何如自古
<pb:KR4d0505_WYG_019-1b>
君子之相與固有欲見而不能求之而不¶應者則夫一
時㑹靣輸心之益未必果能貸夫終身¶尊德慕義之誠
所以先憂後樂而繫天下國家之重¶者楊公不為無助
哉公薨迨今二百九十八年而此¶書故在餘姚徐氏適
購得之餘姚去慈谿不數舍而<md:KR4d0505_SBCK_019-1b>¶近文獻足徴将不止是
而已¶
　　　䟦范賢良手帖¶
宋之中葉尚論世家范氏最盛髙平成都人門煒奕¶角
<pb:KR4d0505_WYG_019-2a>
立相望吾鄉蘭谿之范雖稍後出而學術之正掩¶於前
聞紫陽文公集註論孟載二范氏其一成都太¶史公淳
夫其一蘭溪賢良公茂明心箴九十六字發¶心德之淵
奥示鄉學之範圍而的然系濂洛之統緒¶不可誣也此
賢良公與從子觀國手帖其家猶寳藏¶之然則曲阜之
履文貞之笏豈能獨珍哉¶
　　　䟦王給事射中帖¶
宋之敵國稱契丹女真然渡河前後國勢有難易故¶夫
<pb:KR4d0505_WYG_019-2b>
邦交之禮未免隨世重輕淳熈中孝宗臨御滋乆<md:KR4d0505_SBCK_019-2a>¶誓雪
讐恥之志日益拳拳給事王公實以中書舍人¶為賀金
國正旦使奉幣北庭因燕命射意将以是弱¶我公一發
破的固有以張中國之威而褫旃裘之魄¶矣于時衆正
在朝四維未殄公一儒臣單車銜使乃¶能折衝禦侮于
尊俎間尚得謂之無人乎哉此公還¶次嘉禾所答新舊
手帖既喜途中不甚極寒而又以¶射中為偶然其言誠
切有味使當引弓抽矢之際内¶志一有不正祗以貽辱
<pb:KR4d0505_WYG_019-3a>
命之羞示行已之恥簡牘雖¶存人将唾視之亦何足以
為子孫奕世之重哉至順¶辛未公之元孫君起涖官吾
邑以帖示予故予識其¶後以歸¶
　　　䟦蔡忠恵公談讌帖<md:KR4d0505_SBCK_019-2b>¶蔡忠恵公之於書如孫吳兵法竒正相生不可端倪¶固
當為宋書第一矣此談讌帖用粉紙作草筆意奕¶奕入
神盖粉紙不留墨行草尤難也¶
　　　䟦李陽冰篆天清地寕四大字
<pb:KR4d0505_WYG_019-3b>
曹尊師正順傳寳其先世象州使君所藏唐李監篆¶天
清地寧四大字偉竒勁挺宜非少温不能作矣按¶是四
言出老子下經天清地寧者道之用也充其用¶則萬物
以生而侯王以天下正道固無為而無不為¶學其學道
其道之四言者其權輿乎昔李監之為是¶書已莫知其
所因而象州之得是書亦豈能逆計裔¶孫之為是學用
是道哉然則謂世間有形之物必有¶其兆兹可徴矣今
尊師将摹本託諸鐫刻故予為識<md:KR4d0505_SBCK_019-3a>¶下方
<pb:KR4d0505_WYG_019-4a>
　　　䟦趙承㫖書顔魯公麻姑壇記¶
顔書麻姑碑有大字本小字本小字楷法尤精𦂳比¶聞
舊石燔毁山中雖重刻已無復當時筆意此趙文¶敏公
自用其體作書虚一真士不以藏之括蒼名山¶而因仙
都道友聶澹泉之請慨然援而與之澹泉方¶住杭之報
恩觀云将求貞石刻之山中昔方平之過¶蔡經盖欲東
之括蒼則麻源括嶺固羽車龍駕所嘗¶徃来者也安知
按行蓬莱不復見麻姑仙爪爬背時¶耶此亦一仙都彼
<pb:KR4d0505_WYG_019-4b>
亦一仙都寳書所在虹氣經天又¶寧能獨謂神仙狡獪
變化而少之耶然則虚一澹泉¶其皆法籙尊嚴而足以
當纂懿流光之盛者耶<md:KR4d0505_SBCK_019-3b>¶　　　題山谷書士大夫食時五觀¶
禮始諸飲食而飲食之所由以始又不可以莫之思¶也
黄太史平生薄滋味晚嵗再竄蜀蔬食終日至斷¶葷血
其知厚味腊毒之戒者矣食時五觀用衲僧存¶觀之法
為君子省察之具一則曰計功二則曰忖已¶三則曰離
<pb:KR4d0505_WYG_019-5a>
過然則道業之成應受此食是為正事良¶藥萬鍾九鼎
夫何加於我哉太史書蘭亭之變此卷¶竒正相生所謂
孫吳之兵也盖粉紙不受墨最難作¶字太史為之乃更
遒宻此吾徒所以望之而再拜也¶歟¶
　　　䟦范文正公八帖¶
　　　　三哥節推手簡<md:KR4d0505_SBCK_019-4a>¶歐陽公撰公神道碑言五代之際世家蘇州而富鄭¶公
誌公墓叙公之先始居河内後徙長安公此帖乃¶云或
<pb:KR4d0505_WYG_019-5b>
聞祖先元是藍田人藍田在長安西則五代以¶上譜亡
久矣其謂天平立碑欲訪祖宗文字及先代¶官告并三
哥自傳聞事今集中不載盖公有此志而¶未及為耶三
哥者其尊屬也又謂鄉中多不熟地卑¶使然或回換得
數頃髙田則婚嫁可以指望于以見¶公尊祖敬宗出于
真誠而他日買田收族之意實權¶輿于是然則出當盛
際而屹為一代宗臣子孫百世¶其由来逺矣¶
　　　　許下帖
<pb:KR4d0505_WYG_019-6a>
此行次許下答欽聖帖中云示及省榜兒子與李教<md:KR4d0505_SBCK_019-4b>¶授
謝家兄弟俱過省兒子即忠宣忠宣皇祐元年進¶士公
以慶歴八年由鄧州求守杭明年三月十一日¶次許得
書正南省放進士時也欽聖不著姓今亦莫¶可考而籖
題蔡欽聖抑何所據哉¶
　　　　翰長帖¶
此答翰長學士帖不知為誰言近以此事謁見今聞¶彦
國之好不復言之亦甚減憂其先憂後樂之意何¶如哉
<pb:KR4d0505_WYG_019-6b>
盖慶厯中鄭公再使契丹和好始定中國於是¶息兵垂
五十年彦國鄭公字也所云邉上乏人且勉¶從事或稍
寧息即有邱園之請則公為西帥時耳至¶恐門户一變
有悖出悖入之禍不惟公家子孫所當¶服膺而凡士大
夫皆當寫置座右以比盤盂几杖之<md:KR4d0505_SBCK_019-5a>¶戒者也¶
　　　　朱氏三帖¶
右文正二帖忠宣一帖皆與長山朱氏文正前帖末¶題
明道二年表侄延之領後帖題慶厯五年延之領¶公景
<pb:KR4d0505_WYG_019-7a>
祐四年十二月自蘇徙知潤州明年寳元元年¶正月十
三日赴潤前帖首云今月十七日至丹陽禮¶上月日似
矣而年與譜頗不合慶厯五年公自右諫¶議大夫叅知
政事除資政殿學士知邠州後帖云大¶郎来此既不修
學又無事與他勾當兼異姓恩澤卒¶難得便次陳乞語
出真誠不為矯飾知為公言無疑¶盖公㓜孤隨母適淄
州朱氏登祥符八年進士第時¶猶以朱為姓後乃復范
氏及貴乞用南郊恩贈朱氏<md:KR4d0505_SBCK_019-5b>¶父太常博士而以䕃官其
<pb:KR4d0505_WYG_019-7b>
子弟三人此所謂七哥豈¶公同母弟耶前帖稱秀才後
帖遂稱官人則補官後¶書也朱氏于公有長育恩宜于
死䘮患難極意料理¶動静休戚必置懐抱至于居官臨
滿直湏小心亷潔¶稍有點汙則晚節飢寒可憂更防兒
姪不識好惡之¶戒此其忠厚惻怛之意溢于言間雖子
孫世守之可¶也忠宣帖緘題云尚書右僕射范某外封
且識以髙¶平郡公印必晚嵗在相府所遣公之父子以
忠義傳¶心一筆一畫皆謹厚有法度視夫躁急如飄風
<pb:KR4d0505_WYG_019-8a>
驟雨¶者為何如哉¶
　　　　尹師魯二帖¶
景祐二年公上論遷都事與吕文靖異議黜知饒州<md:KR4d0505_SBCK_019-6a>¶秘
書丞集賢校理余靖言加罪言者非太平之政坐¶落職
監均州酒稅而太子中允館閣校勘尹洙又言¶范某義
兼師友乞從降黜亦坐貶崇信軍節度掌書¶記監郢州
酒稅此二帖皆尹公在郢時公所遣問若¶曰日給外月
月有横費家家如之至於收檢邠酒候¶送鄧醖合花蛇
<pb:KR4d0505_WYG_019-8b>
散和方送上此見朋友有捄卹通財¶之義而惟君子樂
道為能盡之也其後公鎮鄧尹公¶再貶監均州酒稅輿
疾来鄧以存没託公則公之于¶尹可謂生死不易其諒
者矣然楊洪二公䟦語第二¶帖是自均来南陽時且以
不湏與衆云云為戒今帖¶中無此語然以動止休勝及
報他貧且安也等語則¶非在均時矣恐此䟦非此帖也
前帖銜縫有王厚之<md:KR4d0505_SBCK_019-6b>¶順伯隂文十六字印知為順伯所
藏順伯臨川王和¶父之孫好古博雅為中興第一徽文
<pb:KR4d0505_WYG_019-9a>
公與之友善集¶中載其書問可考也田元均諱况盖諡
宣簡公¶
　　　韓魏公與徐州孫龍圖書䟦¶
汝南文正公皇祐二年以户部侍郎出知青州充淄¶濰
等州安撫使明年壬辰公年六十四徙知頴州夏¶五月
二十日行次徐州而薨時孫威敏公守徐實為¶公治䘮
具赴告於魏公魏公方再判鄉部遣文致奠¶併移書威
敏請令幹吏同辦惜一老之不憗歎保障¶之無人情至
<pb:KR4d0505_WYG_019-9b>
辭哀有篤棐時二人之意先是公守鄜¶延大臣謂公不
當與趙元昊通書請斬公威敏知諫¶院上書為辨乃得
降知耀州則威敏之于公可謂有<md:KR4d0505_SBCK_019-7a>¶始有卒之知而亦豈
私厚公哉此帖今藏范氏固當¶附之祭文與之並傳可
也¶
　　　䟦蔡忠恵公帖¶
清溪為泉州屬縣此帖必忠恵守泉時所作盖忠恵¶以
皇祐間請郡便養遂得来泉一尉貪墨於政未為¶大害
<pb:KR4d0505_WYG_019-10a>
而忠恵猶按發其私曽不少恕于以見旌别淑¶慝古之
君子未嘗不以之自任提刑司封莫考其人¶所謂承制
不别状者按宋制景德中置諸路提點刑¶獄公事以朝
臣充副以武臣閤門祗候以上充天聖¶間罷明道二年
復置内殿承制武階官在崇班之上¶此㦯其副未可知
也觀光以此相示漫志所聞若夫¶尚論忠恵書法亦何
俟予言哉<md:KR4d0505_SBCK_019-7b>¶　　　䟦范文正公黄素小楷伯夷頌
<pb:KR4d0505_WYG_019-10b>
文正公以寳元元年赴潤道謁狄梁公廟為之作記¶立
碑又十三年皇祐三年鎮青社用黄素小楷書伯¶夷頌
寄蘇才翁盖去公薨半嵗耳於是公屢以言事¶忤㫖出
殿外服知其道之莫可行也所以仰晞古人¶而于伯夷
之清風梁公之大節竊深慕焉攬公之迹¶可以諒公之
心矣所謂百世以俟聖人而不惑¶者茲非其徴乎¶
　　　䟦睢陽五老圖¶
睢陽五老圖今藏姑蘇朱氏朱氏故兵部郎中諱¶貫之
<pb:KR4d0505_WYG_019-11a>
裔盖郎中在五老中其次四作圖時年八十有八¶矣其
孫後以金兵廹逐渡江僑居姑蘇聞畢氏世傳<md:KR4d0505_SBCK_019-8a>¶是圖遂
以地入畢氏而易得之圖為朱氏物數世尚¶寳藏無恙
而其曽孫德潤復以藝文遊縉紳大夫間¶世澤之滋于
是乎在自兩河失守棄家南徙是不一¶姓問其系緒且
吃吃莫能道况望其寳有先世遺像¶而尚論其世如吾
朱氏者哉¶
　　　䟦蔡久軒書謝丞相遺事
<pb:KR4d0505_WYG_019-11b>
宋有天下晏安三百年固學術扶持之力而小人乗¶間
抵隙亦或藉為惡直醜正之具元祐姦黨慶元偽¶學所
以誣衊正士銷沮元氣者如出一軌然格人元¶夫不遏
其披猖横潰之鋒而徐為覆䕶圖回之計未¶嘗不深致
意焉嗚呼亦天相之矣徐嚞一蚩妄人而¶欲詆誣文公
售其姦欺使恵正在當時不有以顯斥<md:KR4d0505_SBCK_019-8b>¶其非而隂折其
萌則貽禍斯文将豈在秦李下耶此¶恵正遺事出久軒
蔡氏久軒親西山先生孫所言宜¶有考是可以正史氏
<pb:KR4d0505_WYG_019-12a>
之失矣予故得而具論之¶
　　　䟦胡古愚鑾坡小錄¶
麟臺備太史記言之職而北門掌書命唐宋之制然¶也
今併屬之翰林專且重矣記言一職耳而孫覿撰¶麟臺
故事上中下三卷載纂述論撰之制已不勝其¶詳今古
愚所次小錄殆孫志也然特備古愚之所經¶見而前後
㳂革猶有待而後具循序而升近在旦夕¶予願因古愚
續録而有請焉
<pb:KR4d0505_WYG_019-12b>
　　　䟦張魏公書心經¶
紹興二十六年魏公既𦵏其母夫人還次江陵上書<md:KR4d0505_SBCK_019-9a>¶論
和議之害臺臣湯鵬舉承咸陽風㫖劾其覬望再¶用有
詔前特進張浚依舊永州居住又明年戊寅紹¶興二十
八年也徑山妙喜老人與公為世外交乃遣¶其徒了賢
自浙入湘問公安否公為手書此經以贈¶觀其用筆沉
着結體靜深無一筆出離規矩繩尺之¶外然公初未嘗
以書名世特其勁偉之氣充積於中¶故形之筆畫自然
<pb:KR4d0505_WYG_019-13a>
無毫髪之遺恨也賢常住豫章上¶藍徽文公集有為賢
題魏公帖䟦語豈即此經耶¶
　　　䟦鄭左丞所藏中朝諸老手帖¶
延祐中¶上方紹隆文治耆俊在服天下庶㡬日望隆平
平陽¶鄭公實朝夕左右彌綸潤飾以成其豐洽之功者
也<md:KR4d0505_SBCK_019-9b>¶于後公分藩持節久次外服元老大臣懐想不置移¶
書問勞因其簡牘之存固可以想見衆賢和朝之盛¶矣
某疇昔承乏班行嘗得瞻望諸公履舄之末光今¶幸從
<pb:KR4d0505_WYG_019-13b>
公竊觀翰墨於典刑淪謝之後貞元舊臣獨豫¶齋王公
迂軒趙公與公如大鼎之三趾為四方之具¶瞻大雅曰
雖無老成人尚有典刑請歌以夀公又曰¶維今之人不
尚有舊請併歌以為世鍳焉¶
　　　題袁仲長所藏松雪翁書洛神賦¶
洛神賦大令嘗屢書之世傳十三行者以其所見入¶石
非可遂以為據也栁誠懸謂人間合有數本則固¶不止
是豈他本誠懸亦未之見耶此松雪老人所書¶全篇雖
<pb:KR4d0505_WYG_019-14a>
自用其體然應規合矩可謂善學大令者歟<md:KR4d0505_SBCK_019-10a>¶今人觸目
&KR0915;本一見便疑其非然不知其中固有不¶可以偽為者
矣㣲仲長盖未足以語此¶
　　　䟦晉卿所得牟方仇三公詩卷¶
某年長於晉卿而出遊諸公耉老間乃在其後於時¶陵
陽牟公居霅新安方公居杭如成都兩石笋之相¶望人
固知為神物而不可狎近之也然二公之於晉¶卿皆能
破去崖岸折軰行而交之則二公之鑒賞豈¶私一晉卿
<pb:KR4d0505_WYG_019-14b>
者哉方韶父劉元益吾鄉前軰而某之執¶友也韶父國
子進士元益太學内舍生嘗與仇仁近¶在亰庠同業最
久且故宋後皆以詩鳴其貽書介晉¶卿以謁者固将引
而進之於道非有所覬為利逹計¶也今五公相繼下地
而晉卿與予亦既老矣然自其<md:KR4d0505_SBCK_019-10b>¶時而觀之則世好之酸
醎已戞戞乎不能以相入特¶未知後是又如何爾晉卿
装治三公贈詩成卷因識¶之其末如此¶
　　　題髙尚書畫雲林烟障
<pb:KR4d0505_WYG_019-15a>
房山老人初用二米法寫林巒烟雨晚更出入董北¶苑
故為一代竒作然不輕於著筆遇酒酣興發㦯好¶友在
前雜取縑楮研墨揮毫乗快為之神施鬼設不¶可端倪
今俗工極意臨摹豈能得其彷彿哉昔米元¶章嗜石見
輙再拜予所甚愛其能無修容乎¶
　　　䟦張直夫先生所得家樞宻四詩¶
樞宻家公之奉使祈請此何如時盖辭命方申而運¶祚
已去夷然羑里之拘痛甚秦庭之哭公之是心知<md:KR4d0505_SBCK_019-11a>¶有名
<pb:KR4d0505_WYG_019-15b>
義而不知有死生春秋之用深切著明固一世¶之偉人
哉於時吾鄉張直夫先生亦以太學諸生從¶狩亰都公
一見待以國士雖其言議曲折槩莫能傳¶而贈言在紙
尚懇懇如也先生之嗣子樞寳藏益謹¶復為辭請亰兆
杜原父用𨽻古書之繫於其後貫從¶樞借觀作而言曰
夷齊之事於商為烈而太公謂其¶義人扶而去之然則
公之所以自靖自獻而¶世祖皇帝之所以函容覆䕶之
者是皆綱常大計之¶攸繫漢唐末際胡可擬哉公詩四
<pb:KR4d0505_WYG_019-16a>
章其一雪山辭也¶著歸潔之意與朋友共之其屬望先
生則誠在矣宜¶樞有以表見之也¶
　　　䟦葉南康撰書俞果齋先生墓誌<md:KR4d0505_SBCK_019-11b>¶果齋先生學足以致用而湮鬱勿偶一時牧伯之賢¶欽
其行義至則欵門願交如陳蕃之於徐孺子李及¶之於
林君復亦足以表世而厲俗矣葉史君其髙第¶弟子也
實為製文銘墓且即書之掲德振華不其至¶哉然予于
史君則重有嗟焉使其晚節有以自靖則¶手澤之存雖
<pb:KR4d0505_WYG_019-16b>
與魯公同諒可也嗚呼惜矣¶
　　　䟦仙都府君王公手書碩畫¶
昔仙都府君讀資治通鑑取其有闗於天下戰守大¶計
者凡九則手書之題曰碩畫藏于其家時則南北¶分裂
畫江自固時也其後魯齋先生發篋得之装潢¶成卷識
夫為學之大用固在於此一道相承將以推¶之事功豈
曰呻吟佔畢之末而已也自淳祐庚戌装<md:KR4d0505_SBCK_019-12a>¶潢迨今元統
乙亥閲世八十有六而貫始從其家借¶觀撫事變之滋
<pb:KR4d0505_WYG_019-17a>
異攬遺墨而興嗟則夫新亭舉目之¶感又將若之何而
自己耶¶
　　　䟦歐陽公二帖¶
此歐陽文忠公二帖用澄心堂紙作書舊藏起居舍¶人
范公家今其六世從孫俊出以示貫因與京兆杜¶原父
同觀貫前後見公集古錄䟦尾真迹百十筆意¶轉摺與
此脗合無二况杼山劉公南瀾韓公平園周¶公丹稜李
公石湖范公考覈嵗月審訂交游一一詳¶具正公在西
<pb:KR4d0505_WYG_019-17b>
府時所作杼山定為答蔡忠恵帖帖中¶頗有殘缺頼平
園題語尚足證也後帖所謂吾儕言¶難取信盖各自有
病痛固所以深砭忠恵而亦前帖<md:KR4d0505_SBCK_019-12b>¶用快太過之意不寧
二公將百世之下誦譯其言者¶寛鄙敦薄庸有已乎范
氏之澤積久不冺又可因是¶而槩見之矣¶
　　　䟦中書舍人潘公與方新州帖¶
里中方祖茂字仲實家藏宋中書舍人黙成先生潘¶公
遺其祖新州太守手帖一紙由新州初筮為徽州¶祁門
<pb:KR4d0505_WYG_019-18a>
主簿将之官時所得其言當官唯亷謹不苟為¶上不患
人不已知又謂老夫起白屋歴任二十六年¶無一畝可
耕一椽可居然俯仰無愧怍正自可樂盖¶舍人公與蘭
溪范少保為婣家而新州范之自出又¶壻其家愛之深
故戒之切也予忝桑梓晚出多及與¶潘方范三氏子孫
游今去之二百年而子孫之出於<md:KR4d0505_SBCK_019-13a>¶三氏者往往尚皆以
詩書傳業祖茂又能寳秘此帖¶視如曲阜之履文貞之
笏則其世澤之滋有引勿替¶徴之於此吁可信哉祖茂
<pb:KR4d0505_WYG_019-18b>
距新州五世其從父兄樗¶實為請題故書以歸之¶
　　　䟦舊本瘞鶴銘¶
銘在潤州焦山下刻于崖石乆而崩摧覆壓故不復¶得
其全文歐陽文忠公以舊記稱王羲之書為非又¶疑顧
况號華陽真逸而此書類顔太師沈存中真以¶為况至
董&KR1225;書䟦則謂陶𢎞景嘗居華陽故自號華¶陽隠居𢎞
景著書不稱建元直以甲子紀嵗今曰壬¶辰曰甲午則
壬辰梁天監十一年甲午十三年也𢎞¶景以天監七年
<pb:KR4d0505_WYG_019-19a>
游海岳住㑹稽來永嘉至十年還茅<md:KR4d0505_SBCK_019-13b>¶山十二年弟子周
子良化去𢎞景為作傳即十一年¶在華陽可知也又謂
往時邵興宗考次其文闕四十¶二字而六字不完又有
六字不知其次今按此闕三¶十四字而八字不完又當
考求他本㦯質之崖石庶¶得其真爾¶
　　　書婺本易程氏傳後¶
易程氏傳版本惟婺學舊刻經東萊成公校定最為¶完
善皇慶癸丑之燬版不存矣而故家所藏亦多散¶落予
<pb:KR4d0505_WYG_019-19b>
舊有是本擕至亰師因與臨川吳先生四明袁¶先生談
次及之異日吳先生請用他書貿易予曰何¶用易遂舉
以歸吳氏南還求之數年不可得且託張¶君子長從朋
友借本校正亦不可得至元丙子秋至<md:KR4d0505_SBCK_019-14a>¶城與子長㑹重
言及之子長忽曰前是數日有人持¶是書詣予求售視
其卷有服膺齋官書印意其為州¶學故物以先人嘗為
教官懼或人之議吾廀也故辭¶今當為子謀之明日子
長以書來予其直統鈔十楮¶歸而即用故紙裝潢示存
<pb:KR4d0505_WYG_019-20a>
古之意焉今讀易者必曰¶自程氏計其梓行於江浙閩
楚無慮數十本大抵取¶便紙墨易於轉售魯魚亥豕隨
閲隨得承訛踵謬襲¶為故常成公所校本文公素所稱
善學者何自知之¶而予獨拳拳求索今茲偶得以為厚
幸其與俗好異¶焉例如此識于卷末示吾子孫其勿輕
棄¶
　　　蘇長公書登州海市詩後題¶
右蘇長公書自作登州海市七言古體詩一章凡十<md:KR4d0505_SBCK_019-14b>¶二
<pb:KR4d0505_WYG_019-20b>
韵集有小序而此不著登州岸東大海每春夏之¶交於
波濤晻曖間見城郭邑屋樓臺觀闕参差隠見¶而人物
車輿騎從禆販之類往來雜遝不啻通都要¶區之突出
乎前里俗夸言海市以為異餘時莫之覩¶也長公以元
豐八年八月自陽羡起知登州十月十¶五日至登二十
日召為禮部員外郎念竒觀之非時¶而茲遊之莫再乃
瀝誠致禱于海神廣德王之廟明¶日見所謂海市如春
夏焉因作詩紀異視昌黎公之¶謁於衡嶽不亦異體而
<pb:KR4d0505_WYG_019-21a>
同符哉儒者語常不語怪海¶市之云涉於竒詭佛言幻
境豈近是耶然則盈天地¶間一氣爾其屈伸消息固忽
然而成形亦有窅然¶而莫知其終始者矣海為歸墟魚
龍物怪何所不有<md:KR4d0505_SBCK_019-15a>¶則夫翕是百物之精而使光景變化
隨感隨應為城¶邑樓觀為人物車騎尚皆神之所為而
造化之迹也¶黄太史云東坡乞得海市不時見神物亦
愛魁儡之¶士乎此足以明長公之心矣夫奚疑哉¶
　　　題朱文公手書二詩後
<pb:KR4d0505_WYG_019-21b>
此二詩興寄髙邃不類常作文公謂為李後主手冩¶詩
而不明其何人所製雖書贈叔昌要必有所為矣¶文公
以淳熈八年八月改提舉淛東常平茶鹽命既¶下乞奏
事之任十一月己亥見上延和殿遂以十二¶月戊申視
事叔昌諱景愈姓潘氏文公婣家吾婺人¶當文公趨朝
道經蘭溪叔昌追送于釣臺一時崇論¶宏議必有及于
道學不明人心不正而難言之者故<md:KR4d0505_SBCK_019-15b>¶書此以識其感然
以䟦語所舉宏景之詩之意而深¶求之則亦可以槩見
<pb:KR4d0505_WYG_019-22a>
抑後主既書是詩偉矣而復以¶無生渾茫者忘其國其
為商鑒何如哉况今又後之¶數百年豈道學卒不可明
而人心卒不可正也歟予¶於是而重有慨焉¶
　　　䟦潘黙成鄭北山二先生帖¶
中書舍人潘公宣政始用而以言議一忤於宣政紹¶興
再召而以直道終忤于紹興風節嶢然繫乎天下¶之望
矣晚嵗退休里居與資政宣撫鄭公以名誼相¶尚為忘
年交鄭公帥蜀數年受誣秦氏卒斥死南荒¶而潘公已
<pb:KR4d0505_WYG_019-22b>
不復見然則二公之所以自靖自獻於剛¶毅直諒而不
回者豈不足以増吾鄉邑之重哉此卷<md:KR4d0505_SBCK_019-16a>¶二帖前一帖是
潘公居里時答友所作後一帖則鄭¶公在益昌時潘公
常貽書問候此其復簡所謂記念¶拊存欽佩不忘者其
相輔以仁相勉以義必非世俗¶浮夸溢譽之常言前軰
交情真切懇至尚可以為攬¶古者之一鑑詩曰維桑與
梓必恭敬止而况翰墨猶¶存典刑未冺予其無歆豔乎¶
　　　題重摹唐本諸葛忠武侯像下方
<pb:KR4d0505_WYG_019-23a>
右漢丞相諸葛忠武侯畫像重摹王齊賢家朱文公¶所
識本齊賢姓王氏諱師愈丞相魯文定公從父文¶公作
寧菴記所云侍講王公是也諸子即謂伯海兄¶弟伯海
諱瀚卒官主管仙都觀是生魯齋先生其家¶寳藏忠武
侯此像錦標玉軸極其潢飾之美矣魯齋<md:KR4d0505_SBCK_019-16b>¶先生自少獨
慕忠武侯之大節至摹此像刻石齋中¶比年子孫不振
以像歸富民而石亦皴剥予嘗即家¶訪得之搨致數本
旌德令劉君粹衷與予同有嗜古¶之癖因以其一寄之
<pb:KR4d0505_WYG_019-23b>
粹衷愛其名筆而惜其漫漶不¶真復求善工移置縑素
寄書請題按文公撰侍講碑¶文叙其學出于鄉先生潘
公而受易論語説于龜山¶楊公令長沙日汶上劉子駒
廣漢張敬夫皆居郡中¶因得遊從講貫則從子駒借像
臨摹而請敬夫題贊¶盖是時也文公于慶元乙卯題辭
謂子駒劉丈而兄¶呼齊賢兩家夙有事契故親之耳是
年初改慶元距¶三君子之亡已久又四年而山頺梁壊
公亦已矣忠¶武侯有王佐之才而時則不偶有經世之
<pb:KR4d0505_WYG_019-24a>
畧而用則<md:KR4d0505_SBCK_019-17a>¶不究乃其所立之正所志之大則自伊傅而
下一人¶而已像傳于唐要有所據即而觀之所謂有儒
者氣¶象而庶㡬禮樂者尚可槩見於茲藏于子駒臨于
齊¶賢而宣公贊之文公識之其以是哉然則粹衷其亦¶
知所慕乎謂世變日下而無有聞風興起焉者則吾¶不
信已¶
　　　題唐臨吳興二帖¶
臨書昉於右軍而滋盛於歐褚惟其過之是以似之¶耳
<pb:KR4d0505_WYG_019-24b>
於時諸葛政馮承素趙模韓政又專事蘭亭其後¶臨學
之家稍稍相沿而起今蘭亭及鍾王郗謝諸帖¶臨本猶
有存者然鉤摹響榻又各殊品鉤摹以填白¶易失精神
響榻非至精至熟則不能近之此吳興二<md:KR4d0505_SBCK_019-17b>¶帖方圓轉折
應規入矩出於能筆無疑鮮于公謂得¶之駙馬都尉楊
氏楊氏慕李和文王晉卿之為人好¶蓄書法名帖嘗臨
其家所藏真迹銜幅識以副騑書¶府印刻之第中之清
讌堂此盖其未臨時本也鮮于¶公官婺時與成齋王先
<pb:KR4d0505_WYG_019-25a>
生為文字交故輟以贈之而¶自著其所出于後神物亦
得其所歸哉使留之困學¶齋中則六丁亦取之上天矣
予從雲卿借觀因為二¶帖志喜如此¶
　　　題劉原父書荘子秋水篇¶
昔予讀歐陽公集古録知其所記古器物形製量數¶篆
刻字畫必經劉原父侍讀反覆論辨而後定原父¶之學
不可及矣而其翰墨世少見之今觀鄉相魯公<md:KR4d0505_SBCK_019-18a>¶家所藏
原父手書莊子秋水篇大約字盈千餘筆墨¶鮮潤楷法
<pb:KR4d0505_WYG_019-25b>
豐美出入蔡薛間信一時書苑之珍哉原¶父初以蜀烏
絲闌作書魯公所得特臨本耳亦且餘¶二百年優孟之
似孫叔敖以其形似有不可揜焉者¶耳亦孰知相馬之
法固當求之驪黄牝牡之外哉¶
　　　題坡翁書寄鄧道士詩¶
此蘇長公寄鄧道士詩作於惠州而書於容州盖遷¶海
南時也猶子遲者文定公長子湧泉先生紹興中¶守婺
愛其山水清淑因留居之婺有蘇氏寔始于是¶是詩空
<pb:KR4d0505_WYG_019-26a>
海念公得於吾婺其為湧泉家物無疑但不¶知空飛無
迹與少林壁觀法有同有異否空海其有¶以復我哉<md:KR4d0505_SBCK_019-18b>¶　　　題宗忠簡與妹壻朱主簿昉帖¶
忠簡請回鑾諸表奏與諸葛忠武侯出散闗二疏皆¶執
理不回發義激烈以其出于血誠故也公之從曽¶孫誠
出公與妹壻朱主簿彦昭手帖示予所謂將兵¶冐暑隨
分粗遣又謂投老任事所責甚重更藉爹祖¶積善之庇
存四五年庻有絲毫可霑骨肉藹然仁義¶之言而孝弟
<pb:KR4d0505_WYG_019-26b>
忠信之實不可揜矣盖此帖是由亰口¶赴&KR0493;陽時所遣
使天心未厭姦蘖不萌豈但骨肉藉¶其絲毫之霑将神
州全璧社稷靈長實嘉賴之嗚呼¶臧孫有後予之所望
於誠者肆其在是¶
　　　䟦趙文敏行書千文¶
吳興公少時喜臨智永千文故能與之俱化自登顯<md:KR4d0505_SBCK_019-19a>¶仕
負書名頗厭人求索有出縑楮袖間輙盛氣變色¶深閉
固拒之乃已然名士大夫相知之厚與挾貴而¶來者間
<pb:KR4d0505_WYG_019-27a>
亦欣然行筆好事之友又或鼓勇旁噪至其¶得意自謂
追迹古人亦近世書家之一竒哉此卷用¶蜀中粉箋作
書而正草雜出不區區泥古而無一毫¶窘束之態今人
欲以摹印脫墼之工而望闖其藩難¶矣¶
　　　題子長作謝太傅王右軍畫贊後¶
世言晉室崇老莊尚𤣥虚公卿大夫以清談相髙卒¶至
于蹙國短祚而王謝二氏尤為人門之望尤不為¶公論
所貸者也嗟乎以是而論一代風俗似矣而人¶物物論
<pb:KR4d0505_WYG_019-27b>
固未之盡律以吾孔氏家法則夫優劣可否<md:KR4d0505_SBCK_019-19b>¶庸可置而
弗論哉以謝太傅之沉識雅量桓温冲𤣥¶在其併包翕
受之中一談笑頃操縱闔闢之而彼固¶莫之知其籌䇿
為何如乃若王逸少之忠規清裁料¶殷浩不足以協和
中外重計安危先事進誡而深以¶據形勢消亂萌為制
勝之一機逮其誓墓不仕此固¶髙世之節謂軋於王述
恥居其下則淺之為知逸少¶矣比安于導文雅誠若過
之而謂逸少惟以書名不¶㡬於藝掩其善者乎必若吾
<pb:KR4d0505_WYG_019-28a>
文公先生之言安固有¶心中原然亦為清虚所絆展拓
不去千載之論至是¶定矣予困吝中子長佳友時時以
文字相激發近復¶以所著太傅右将軍畫像二贊寄予
使寓目焉子長¶之厚意其将有益於予予顧曷足以當
之哉昔予考<md:KR4d0505_SBCK_019-20a>¶覈人物而以為晉之清虚其究殆起於季
漢矜尚名¶節之徒知以名檢自勝而不知其流遂至於
是而莫¶之止也嗚呼安得中行之士而與之論中庸之
道哉¶因併誌之子長儻然之乎
<pb:KR4d0505_WYG_019-28b>
　　　䟦趙文敏帖¶
徃予在京師從文敏最親且乆竊嘗有講於書法曲¶折
盖書雖末藝而必以學為槖籥識為機括而區區¶求精
於筆墨之間者望造其閫域難矣盖文敏之書¶根於英
姿敏識而成於清機絶鑑非可以一蹴至也¶猶記寒夕
宿齋中文敏談餘試濡墨覆臨顔栁徐李¶諸帖既成命
取真迹一一覆校不惟轉摺向背無不¶絶似而精采發
越有或過之予問其何以能然文敏<md:KR4d0505_SBCK_019-20b>¶曰亦熟之而已然
<pb:KR4d0505_WYG_019-29a>
則習之之乆心手俱忘智巧之在¶古人猶其在我横縱
闔闢無不如意尚何間哉戴生¶良頗好書而未知其方
故以文敏一帖遺之而薦其¶所見聞者若是生其即是
有發則予莫之知也¶
　　　題倪生蘭亭二十本¶
貞觀間蘭亭始出趙模諸葛政馮承素韓政實專臨¶榻
之事而楮河南虞永興諸公又别臨之乃若蔡君¶謨薛
紹彭黄魯直米元章之在宋尤以此為博雅中¶一竒事
<pb:KR4d0505_WYG_019-29b>
定武本最先入石而於其間又有肥本瘦本¶五字損本
不損本之異自重鐫别刻相望而起歐六¶一集古録䟦
尾凡九首而尤有取於蜀寳月本畢少¶董家聚古法書
蘭亭本多至三百賈魏公亦數十本<md:KR4d0505_SBCK_019-21a>¶如玉枕則以燈影
縮而小之者耳世之考論蘭亭以¶生注蟹眼懸針金龜
八字細舋杵痕决其真&KR0915;是未¶必然臨書如傳神冩照
區區求之形似抑已末矣昔¶予嘗從縉紳先生偹論茲
事因倪生仲權以此卷相¶示姑即其所聞試一諗之
<pb:KR4d0505_WYG_019-30a>
　　　䟦文長老所藏曹㤗宇戴帥初詩¶
藥師奉化名寺有大沙門經公畢萬通天台教觀有¶文
而不自耀今萬夀華國文師其上首也經公少從¶其鄉
曹㤗宇先生學而及交戴帥初先生二先生常¶往來就
之游息以經公之雅裁好賢無斁故也㤗宇¶不娶無子
死所為詩文多散軼帥初最得夀其藁卷¶稍有傳者此
卷華國所次㤗宇一詩尚其遺墨帥初<md:KR4d0505_SBCK_019-21b>¶二十五詩則經
公得之所見而手錄之者耳其末繫¶經公律絶五首雖
<pb:KR4d0505_WYG_019-30b>
楮墨不完手澤所在尤可以識象¶環之感矣予不及識
曹先生而曩時聞諸戴先生固¶巳知其為修潔博洽之
士觀戴先生所作哀詞又知¶其論著諸經悉有成說疲
精耗思於斷編殘簡之中¶而不能貽之永乆此太史公
所以必欲置之金匱石¶室藏於名山以待後世豈過計
哉于是戴先生下地¶且二十年前修浸逺後武亦稀雖
近在州里語其姓¶名或吃吃不能答者有矣華國叢林
宿德乃能慨想¶遺風圓融義際使茲文句幸免湮墜以
<pb:KR4d0505_WYG_019-31a>
克發先美¶存十一於千百抑賢矣乎¶
　　　題趙龍潭草書坡公赤壁二賦<md:KR4d0505_SBCK_019-22a>¶自頃浮沉班綴頗嘗講聞中原文獻之緒而龍潭翰¶墨
獨未之見今此卷赤壁二賦草法森然自旭素閑¶栖而
上泝芝靖寄方圓平直於振&KR0826;凌厲之中㤗和¶盛際其
流風遺韵尚彷彿目間也然疑後賦末幅十¶三行筆勢
散緩如驅六州塞下之兒置之王謝子弟¶之行周旋步
武自覺蹙然失措要之碧落碑詎容有¶&KR0915;本哉
<pb:KR4d0505_WYG_019-31b>
　　　䟦楊文元與劉子固書¶
右楊文元公與劉子固縣尉手帖一紙今藏劉氏家¶紙
墨尚如新盖公坐以學黨乆斥起為秘書郎稍遷¶將作
少監留官京師子固其里中子初筮為尉致書¶通問於
公而公小楷細書以答之無一筆少縱且以<md:KR4d0505_SBCK_019-22b>¶臯陶之兢
業曽子之𢧐兢者深寓期勉之意則知公¶心學之正造
次之間純明儼恪如臨君師雖尋常小¶夫竿櫝必致其
敬謹又以見平居接引後進一是中¶和之所著見者如
<pb:KR4d0505_WYG_019-32a>
此想其一時感發興起為何如哉¶然則子固亦必有以
當公飭厲之厚而無媿者矣三¶復降歎而以其帖還之
劉氏¶
　
　
　
　
　
<pb:KR4d0505_WYG_019-32b>
　
　
　
　
　
　
　
　待制集卷十九
