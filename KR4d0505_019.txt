# -*- mode: mandoku-view; -*-
#+TITLE: 柳待制文集
#+DATE: 2015-09-11 16:25:56.749141
#+PROPERTY: ID KR4d0505
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 19
#+PROPERTY: FILE SB04n0313-019柳待制文集-卷第十九.
<pb:KR4d0505_SBCK_019-1a>¶
栁待制文集&KR0195;之十九¶
題䟽¶
　　　跋范文正公與楊䖏士帖¶
汝南文正公之守越在落軄守饒徙潤之後於時楊¶
公適𨼆慈溪大𨼆山中聞公涖郡欵門納謁是將進¶
夫薤水之規而非欲要其區區觧榻之勤也閽𨽻抑¶
不爲報公聞而遣書厚謝其過鴻㝠鳳縹其企想爲¶
何如自古君子之相与固有欲見而不&KR0014;求之而不¶
應者則夫一時㑹面輸心之益未必果&KR0014;貸夫終身¶
尊徳慕義之誠𫠦以先憂後樂而繫天下國家之重¶
者楊公不爲無助㢤公薨迨今二百九十八年而此¶
書故在餘姚徐氏適購得之餘姚去慈溪不數舍而¶
<pb:KR4d0505_SBCK_019-1b>¶
近文獻&KR0085;徴將不止是而巳¶
　　　䟦范賢良手帖¶
宋之中葉尚論世家范氏最盛髙平成都人門煒燁¶
角立相朢吾郷蘭溪之范雖稍後出而學術之正掩¶
于前聞𬗋陽文公集註論孟載二范氏其一成都太¶
史公淳夫其一蘭溪賢良公茂明心箴九十六字發¶
心徳之淵奥示郷學之&KR1688;圍而的然系濓洛之統緒¶
不可誣也此賢良公与&KR0025;子觀&KR0038;手帖其家猶寳蔵¶
之然則曲阜之&KR0130;文貞之笏豈&KR0014;獨珎㢤¶
　　　䟦王給事射中帖¶
宋之敵國称契丹女真然渡江前後國勢有難易故¶
夫&KR0022;交之禮未免随世重&KR0127;淳熈中孝宗臨御滋乆¶
<pb:KR4d0505_SBCK_019-2a>¶
誓雪讎恥之志日益拳拳給事王公實以中書舎人¶
為賀金國正旦使奉幣北庭因燕命射意將以是弱¶
我公一發破的固有以張中&KR0038;之威而禠&KR0999;裘之魄¶
矣于時衆正在朝四維未殄公一儒臣單車衘使乃¶
&KR0014;折衝禦侮扵尊爼間尚得謂之無人乎㢤此公還¶
次嘉禾𫠦荅親&KR0199;手帖既喜途中不甚極寒而又以¶
射中為偶然其言誠切有味使當引弓抽矢之際内¶
志一有不正秪以貽辱命之羞示行己之恥蕳牘雖¶
存人將唾視之亦何&KR0085;以為子孫奕世之重㢤至順¶
辛未公之元孫君起涖官吾邑以帖示予故予識其¶
後以歸¶
　　　䟦蔡忠恵公談讌帖¶
<pb:KR4d0505_SBCK_019-2b>¶
蔡忠恵公之扵書如孫呉兵法竒正相生不可端倪¶
固當為宋書苐一矣此談讌帖用粉紙作草茟意奕¶
奕入神盖粉紙不㽞墨行草&KR0057;難也¶
　　　䟦李陽冰篆天清地寜四大字¶
曹尊師正順傳寳其先世象州使君𫠦藏唐李&KR0101;篆¶
天清地寧四大字偉竒勁挺宐非少温不&KR0014;作矣按¶
是四言出老子下&KR0052;天地清寧者道之用也克其用¶
則萬物以生而侯王以天下正道固無為而無不為¶
學其學道其道之四言者其&KR0096;輿乎昔李&KR0101;之為是¶
書巳莫知其𫠦囙而象州之得是書亦豈&KR0014;&KR0647;計裔¶
孫之為是學用是道㢤然則謂世間有形之物必有¶
其兆茲可徴矣今尊師將摹本託諸鐫刻故予為識¶
<pb:KR4d0505_SBCK_019-3a>¶
下方¶
　　　䟦趙承&KR0562;書顔魯公麻姑壇記¶
顔書麻姑碑有大字本小字本小字楷法尤精緊比¶
聞&KR0199;石燔毀山中雖重刻已無復當時茟意此趙文¶
敏公自用其體作書虗一真士不以蔵之括蒼名山¶
而囙仙都道友聶澹泉之請慨然援而與之澹泉方¶
住杭之報㤙觀云將求貞石刻之山中昔方平之過¶
蔡&KR0052;盖欲東之括蒼則麻源括嶺固羽車龍駕𫠦嘗¶
往来者也安知按行蓬莱不&KR0167;見麻姑仙爪爬背時¶
耶此亦一仙都彼亦一仙都寳書𫠦在虹氣經天又¶
寧&KR0014;獨謂神仙狡獪變化而少之耶然則虚一澹泉¶
其皆法籙尊嚴而&KR0085;以當纂懿流光之盛者耶¶
<pb:KR4d0505_SBCK_019-3b>¶
　　　題山谷書士大夫食時五觀¶
禮始諸飲食而飲食之𫠦由以始又不可以莫之思¶
也黄太史平生薄滋味晚&KR0010;𠕅竄蜀&KR0188;食終日至㫁¶
葷血其知&KR0779;味腊毒之戒者矣食時五觀用衲僧存¶
&KR0026;之法為君子省察之具一則曰計功二則曰忖已¶
三則曰離過然則道業之成應受此食是為正事良¶
樂萬■九鼎夫何加扵我㢤太史書蘭亭之變此&KR0195;¶
竒■相生𫠦謂孫吴之兵也葢粉帋不受墨最難作¶
字太史為之乃更遒密此吾徒𫠦以朢之而𠕅拜也¶
欤¶
　　　䟦范文正公八帖¶
　　　　三哥節推手蕳¶
<pb:KR4d0505_SBCK_019-4a>¶
歐陽公撰公神道碑言五代之際世家蘇州而冨鄭¶
公誌公墓叙公之先始居河内後徙長安公此帖乃¶
云&KR0137;聞祖先元是藍田人藍田在長安西則五代以¶
上譜亡久矣其謂天平立碑欲訪祖宗文字及先代¶
官告并三哥自傳聞事令集中不載盖公有此志而¶
未及為耶三哥者其尊属也又謂郷中多不&KR0836;地卑¶
使然或囬換得數項髙田則婚嫁可以&KR0204;朢扵以見¶
公尊祖敬宗出扵真誠而他日買田收族之意實權¶
輿扵是然則出當盛際而屹為一代宗臣子孫百世¶
其由来逺矣¶
　　　　許下帖¶
此行次許下荅■聖帖中云示及省&KR1425;兒子與李教¶
<pb:KR4d0505_SBCK_019-4b>¶
授謝家兄弟俱過省兒子即忠宣忠宣皇祐元年進¶
士公以慶暦八秊由鄧州求守杭眀年三月十一日¶
次許淂書正南省放進士時也欽聖不著姓今亦莫¶
可考而籖題蔡欽聖扵何𫠦㩀㢤¶
　　　　翰長帖¶
此荅翰長學士帖不知爲誰言近以此事謁見今聞¶
彦國之好不復言之亦甚减憂其先憂後樂之意何¶
如㢤盖慶暦中鄭公𠕅使契丹和好始㝎中國於是¶
息兵垂五十年彦國鄭公字也𫠦云邉上乏人且勉¶
&KR0025;事或稍寜息即有丘園之請則公爲西帥時耳至¶
恐門户一變有勃出勃　祻不惟公家子孫𫠦當¶
服&KR0574;而凡士大夫皆當寫置坐右以比盤杅几杖之¶
<pb:KR4d0505_SBCK_019-5a>¶
戒者也¶
　　　　朱氏三帖¶
右文正二帖忠宣一帖皆与長山朱氏文正前帖末¶
題明道二年表姪延之領後帖題慶暦五年延之領¶
公景祐四年十一月自蘇徙知潤州明年寳元元年¶
正月十三日赴&KR0243;前帖首云今月十七日至丹陽禮¶
上月日似矣而秊与譜頗不合慶暦五年公自右諫¶
議大夫叅知政事除資政殿學士知邠州後帖云大¶
郎来此既不修學又無事与它勾當兼異姓㤙澤卒¶
難淂便次陳乞語出真誠不為矯飾知為公言無疑¶
盖公&KR0970;孤随母&KR0408;淄州朱氏登祥苻八年進士苐時¶
猶以朱為姓後乃復范氏及貴乞用南郊恩贈朱氏¶
<pb:KR4d0505_SBCK_019-5b>¶
父太常愽士而以䕃官其子弟三人此𫠦謂七哥豈¶
公同母弟耶前帖称秀才後帖遂稱官人則&KR0024;官後¶
書也朱氏扵公有長育㤙宜扵死䘮患難極意料理¶
動靜休戚必置懐抱至扵居官臨滿直湏小心㢘㓗¶
稍有㸃汙則晚莭飢寒可憂更防児姪不識好惡之¶
戒此其忠&KR0779;惻怛之意溢扵言間雖子孫世守之可¶
也忠宣帖緘題云尚書右㒒射范某外封且識以髙¶
平郡公印必晚&KR0010;在相府𫠦遣公之父子以忠義傳¶
心一筆一畫皆謹&KR0779;有法度視夫&KR0997;急如飄風驟雨¶
者為何如㢤¶
　　　　尹師魯二帖¶
景祐二年公上論遷都事与吕文靖異議黜知饒州¶
<pb:KR4d0505_SBCK_019-6a>¶
秘書丞集賢校理余靖言加罪言者非太平之政坐¶
落職&KR0101;均州酒稅而太子中&KR0098;館閣校勘尹洙又言¶
范某義兼師友乞&KR0025;䧏黜亦坐貶崇信軍莭度掌書¶
記&KR0101;郢州酒稅此二帖皆尹公在郢時公𫠦遣問若¶
曰日給外月月有横費家家如之至扵収檢邠酒候¶
送鄧醖合花蛇散和方送上此見朋友有捄䘏通財¶
之義而惟君子樂道爲&KR0014;盡之也其後公鎮鄧尹公¶
再貶監均州酒稅與疾来鄧以存沒託公則公之扵¶
尹可謂生死不易其諒者矣然楊洪二公䟦語苐二¶
帖是自均来&KR0047;陽時且以不湏与衆云云爲戒今帖¶
中無此語然以動止休勝及報他貧且安也䓁語則¶
非在均時矣恐此䟦非此帖也前帖衘縫有王&KR0779;之¶
<pb:KR4d0505_SBCK_019-6b>¶
順伯隂文十六字印知為順伯𫠦蔵順伯臨川王和¶
父之孫好古愽雅為中興苐一徽文公与之友善集¶
中載其書問可考也田元均諱况盖謚宣蕳云¶
　　　韓魏公与徐州孫龍圗書跋¶
汝南文正公皇祐三年以户部侍郎出知青州充淄¶
濰等州安撫使明年壬辰公年六十四徙知頴州夏¶
五月二十日行次徐州而薨時孫威敏公守徐實為¶
公治喪具赴告于魏公魏公方𠕅判郷部遣文致奠¶
併移書威敏請令幹吏同辦惜一老之不愸歎保障¶
之無人情至辭衰有䔍棐時二人之意先是公守鄜¶
延大臣謂公不當与趙元昊通書請斬公威敏知諫¶
院上書為辨乃淂降知耀州則威敏之扵公可謂有¶
<pb:KR4d0505_SBCK_019-7a>¶
始有卒之知而亦豈&KR0059;&KR0779;公㢤此帖今蔵范氏固當¶
附之𥙊文与之並𫝊可也¶
　　　䟦蔡忠恵公帖¶
清溪爲泉州属縣此帖必忠恵守泉時𫠦作盖忠恵¶
以皇祐間請郡便飬遂得来泉一尉貪墨扵政未爲¶
大害而忠恵猶按彂其&KR0059;曽不少恕扵以見旌别㳤¶
慝古之君子未嘗不以之自任提刑司封莫&KR0690;其人¶
𫠦謂承制不別状者按宋制景徳中置諸路提㸃刑¶
獄公事以朝臣充副以武臣閤門祗候以上充天聖¶
間罷■道二年復置内殿承制武階官在崇班之上¶
此或其副未可知也觀光以此相示澷志𫠦聞若夫¶
尚論忠恵書法亦何俟予言㢤¶
<pb:KR4d0505_SBCK_019-7b>¶
　　　䟦范文正公黄素小楷伯夷頌¶
文正公以寳元元年赴潤道謁狄梁公廟為之作記¶
立碑又十三年皇祐三年鎮青社用黄素小楷書伯¶
夷頌&KR0009;蘇才翁蓋去公薨半&KR0010;耳扵是公屢以言事¶
忤㫖出殿外服知其道之莫可行也𫠦以仰睎古人¶
而扵伯夷之清風梁公之大莭竊深慕　公之迹¶
可以諒公之心矣𫠦謂百世以俟聖人而不惑¶
非其徴乎¶
　　　　睢陽五老圖¶
睢陽五老圗今蔵姑蘇朱氏朱氏故兵部&KR0048;中諱■¶
之裔盖郎中在五老中其次四作圖時年八十有八¶
矣其孫後以金兵迫逐渡江僑居姑蘇間畢氏世𫝊¶
<pb:KR4d0505_SBCK_019-8a>¶
是圖遂以地入畢氏而易得之圖為朱氏物數丗尚¶
寳藏無恙而其曾孫徳潤復以藝文逰縉紳大夫間¶
丗澤之滋於是乎在自兩河失守棄家南徙是不一¶
姓問其系緒且吃吃莫能道况望其寳有先丗遺像¶
而尚論其丗如吾朱氏者哉¶
　　　跋蔡乆軒書謝丞相遺事¶
宋有天下晏安三百年固學術扶持之力而小人乗¶
間抵𨻶亦或藉為惡直醜正之具元祐姦黨慶元偽¶
學所以誣衊正士銷沮元氣者如出一軌然格人元¶
夫不遏其披猖横潰之鋒而徐為覆護圖回之計未¶
甞不深致意焉嗚呼亦天相之矣徐嚞一&KR0214;妄人而¶
欲詆誣文公售其姦欺使惠正在當時不有以顯斥¶
<pb:KR4d0505_SBCK_019-8b>¶
其非而隂折其萌則貽禍斯文將豈在秦李下耶此¶
惠正遺事出乆軒蔡氏乆軒親西山先生孫𫠦言宜¶
有考是可以正史氏之失矣予故得而具論之¶
　　　跋胡古愚鑾坡小録¶
麟䑓備太史記言之職而北門掌書命唐宋之制然¶
也今併屬之翰林專且重矣記言一職耳而孫覿撰¶
麟䑓故事上中下三卷載纂述論撰之制已不勝其¶
詳今古愚𫠦次小録殆孫志也然特備古愚之𫠦&KR0052;¶
見而前後沿革猶有待而後具循序而升近在旦夕¶
予願因古愚續録而有請焉¶
　　　跋張魏公書心&KR0052;¶
紹興二十六年魏公既𦵏其母夫人還次江陵上書¶
<pb:KR4d0505_SBCK_019-9a>¶
論和議之害䑓臣湯鵬舉承咸陽風&KR0562;劾其覬望𠕅¶
用有詔前特進張浚依&KR0199;永州居住又明年戊寅紹¶
興二十八年也&KR0563;山妙喜老人與公爲世外交乃遣¶
其徒了賢自浙入湘問公安否公爲手書此&KR0052;以贈¶
&KR0026;其用茟沈著結體静深無一茟出離䂓矩繩尺之¶
外然公&KR0004;未甞以書名世特其勁偉之氣充積干中¶
故形之茟畫自然無毫髮之遺恨也賢甞住豫章上¶
藍徽文公集有爲賢題魏公帖䟦語豈即此經耶¶
　　　跋鄭左丞𫠦蔵中朝諸老手帖¶
延祐中¶
上方紹隆文治𦒿俊在服天下庻幾日朢隆平平陽¶
鄭公實朝夕左右弥綸潤飾以成其豐洽之㓛者也¶
<pb:KR4d0505_SBCK_019-9b>¶
于後公分藩持莭久次外服元老大臣懐想不置移¶
書問勞囙其蕳櫝之存固可以想見衆賢和朝之盛¶
矣某疇昔承乏班行甞得瞻朢諸公&KR0130;舄之末光仐¶
幸&KR0025;公竊觀翰墨扵典刑淪謝之後貞元&KR0199;臣獨豫¶
齋王公迂軒趙公与公如大鼎之三趾爲四方之具¶
瞻大雅曰雖無老成人尚有典刑請歌以夀公又曰¶
維仐之人不尚有&KR0199;請并歌以爲世鑒焉¶
　　　題袁仲長𫠦蔵松雪翁書洛神賦¶
洛神賦大令嘗屢書之世傳十三行者以其𫠦見入¶
石非可遂以爲㩀也栁誠懸謂人間合有數本則固¶
不止是豈他本誠懸亦未之見耶此松雪老人𫠦書¶
全萹雖自用其體然應規合矩可謂善學大令者欤¶
<pb:KR4d0505_SBCK_019-10a>¶
今人觸目&KR0915;本一見便疑其非然不知其中固有不¶
可以偽為者矣微仲長盖未&KR0085;以語此¶
　　　䟦晋卿𫠦得牟方仇三公詩&KR0195;¶
某年長扵晋卿而出逰諸公耉老間乃在其後扵時¶
𨹧陽牟公居霅新安方公居杭如成都兩石笋之相¶
朢人固知為神物而不可狎近之也然二公之扵晋¶
卿皆&KR0014;破去崖岸折軰行而交之則二公之鑒賞豈¶
私一晋卿者㢤方韶父劉元益吾郷前軰而某之執¶
友也韶父國子進士元益太學内舎生甞与&KR0311;仁近¶
在亰庠同業最久且故兵後皆以詩鳴其貽書介晋¶
卿以謁者固將引而進之扵道非有𫠦覬為利逹計¶
也今五公相&KR0071;下地而晋卿与予亦既老矣然自其¶
<pb:KR4d0505_SBCK_019-10b>¶
時而&KR0026;之則世好之酸醎巳戞戞乎不&KR0014;以相入特¶
未知後是又如何耳晋卿装治三公贈詩成&KR0195;因識¶
之其末如此¶
　　　題髙尚書畫雲林&KR0196;嶂¶
房山老人&KR0004;用二米法寫林巒&KR0196;雨晚更出入董北¶
𫟍故為一代竒作然不&KR0127;扵著茟遇酒酣興發或好¶
友在前&KR0258;&KR0145;縑楮研墨揮毫乗快為之神施&KR0294;設不¶
可端倪仐俗工極意臨摹豈䏻得其仿佛㢤昔米元¶
章𥊏石見&KR0186;𠕅拜子𫠦甚愛其&KR0014;無&KR0113;容乎¶
　　　跋張直夫先生𫠦得家樞宻四詩¶
樞宻家公之奉使祈請此何如時盖辭命方申而運¶
祚巳去夷然姜里之拘痛甚秦庭之&KR0152;公之是心知¶
<pb:KR4d0505_SBCK_019-11a>¶
有名義而不知有死生春秋之用深切著明固一世¶
之&KR0646;人㢤扵時吾郷張直夫先生亦以大學諸生&KR0025;¶
狩京都公一見待以國士雖其言議曲折㮣莫&KR0014;傳¶
而贈言在紙尚&KR0548;&KR0548;如也先生之嗣子樞寳蔵益謹¶
復為辞請亰兆杜原父用𨽻古書之繫于其後貫&KR0025;¶
樞借觀作而言曰夷齊之事扵啇為烈而太公謂其¶
義人扶而去之然則公之𫠦以自靖自獻而¶
世祖皇帝之𫠦以函容覆護之者是皆綱常大計之¶
攸繫漢唐末際胡可擬㢤公詩四章其一雪山辞也¶
著㱕㓗之意与朋友共之其属朢先生則誠在矣宜¶
樞有以表見之也¶
　　　䟦葉南康撰書俞果齋先生墓誌¶
<pb:KR4d0505_SBCK_019-11b>¶
果齋先生學&KR0085;以致用而湮鬱弗偶一時牧伯之賢¶
欽其行義至則欵門願交如陳蕃之扵徐孺子李及¶
之扵林君復亦&KR0085;以表世而厲俗矣葉史君其髙苐¶
弟子也實爲製文銘墓且即書之掲徳振華不其至¶
㢤然予扵史君則重有嗟焉使其晚莭有以自靖則¶
手澤之存雖与魯公同諒可也嗚呼悕矣¶
　　　䟦仙都府君王公手書碩畫¶
昔仙都府君讀資治通鑑&KR0145;其有𨵿扵天下𢧐守大¶
計者凡九則手書之題曰碩畫蔵于其家時則南北¶
分裂畫江自固時也其後魯齋先生彂篋得之装池¶
成&KR0195;識夫爲學之大用固在扵此一道相承將以推¶
之事㓛豈曰呻吟佔畢之末而巳也自淳祐庚戌装¶
<pb:KR4d0505_SBCK_019-12a>¶
池迨今元統乙亥閱&KR0010;八十有六而貫始&KR0025;其家借¶
&KR0026;撫事變之滋異攬遺墨而興嗟則夫新亭舉目之¶
感又將若之何而自巳耶¶
　　　跋歐陽公二帖¶
此歐陽文忠公二帖用澄心堂紙作書&KR0199;蔵起居舎¶
人范公家仐其六世&KR0025;孫俊出以示貫囙与亰兆杜¶
原父同觀貫前後見公集古録跋尾真迹百十華意¶
轉摺与此脗合無二况杼山劉公南澗韓公平園周¶
公丹稜李公石湖范公&KR0690;覈&KR0010;月審訂交㳺一一詳¶
具正公在西府時𫠦作杼山定為荅蔡忠恵帖帖中¶
頗有殘缺賴平園題語尚&KR0085;證也後帖𫠦謂吾儕言¶
難&KR0145;信盖各自有病痛固𫠦以深砭忠恵而亦前帖¶
<pb:KR4d0505_SBCK_019-12b>¶
用快太過之意不寜二公將百世之下誦繹其言者¶
寛鄙敦薄庸有巳乎范氏之澤積久不泯又可因是¶
而㮣見之矣¶
　　　跋中書舎人潘公与方新州帖¶
里中方祖茂字仲實家蔵宋中書舎人黙成先生潘¶
公遺其祖新州太守手帖一&KR0083;由新州&KR0004;筮為徽州¶
祈門主簿將之官時𫠦得其言當官唯㢘勤不茍為¶
上不患人不已知又謂老夫起白屋㦄仕二十六年¶
無一畞可耕一椽可居然俯仰無愧怍正自可樂葢¶
舎人公与蘭溪范少&KR0854;為婣家而新州范之自出又¶
壻其家愛之深故戒之切也予忝桑梓晚出多及與¶
潘范方三氏子孫㳺今去之二百年而子孫之出扵¶
<pb:KR4d0505_SBCK_019-13a>¶
三氏者往往尚皆以詩書傳業祖茂又&KR0014;寳祕此帖¶
視如曲阜之&KR0130;文貞之笏則其世澤之滋有引勿替¶
徴之扵此吁可信㢤祖茂距新州五世其&KR0025;父兄樗¶
實為請題故書以歸之¶
　　　跋&KR0199;本瘞鶴銘¶
銘在潤州焦山下刻扵崖石久而崩摧覆壓故不&KR0167;¶
淂其全文歐陽文忠公以&KR0199;記称王義之書為非人¶
疑頋况号華陽真逸而此書類顔太師沈存中真以¶
為况至董逌書䟦則謂陶&KR0700;景甞居華陽故自号華¶
陽𨼆居&KR0700;景著書不称建元直以甲子紀嵗今曰壬¶
辰曰甲午則壬辰梁天&KR0101;十一年甲午十三年也弘¶
景以天&KR0101;七年㳺海岳住㑹稽来永嘉至十年還茅¶
<pb:KR4d0505_SBCK_019-13b>¶
山十二年弟子周子良化去&KR0700;景為作傳即十一年¶
在華陽可知也又謂往時卲興宗&KR0690;次其文闕四十¶
二字而六字不完又有六字不知其次今按此闕三¶
十四字而八字不完又當&KR0690;求他本或質之崖石庻¶
得其真耳¶
　　　書婺本易程氏傳後¶
易程氏𫝊版本惟婺學&KR0199;刻經東莱成公校定最為¶
完善皇慶癸丑之燬版不存矣而故家𫠦蔵亦多散¶
落予&KR0199;有是本擕至亰師囙与臨川吳先生四明𡊮¶
先生談次及之異日呉先生請用他書貿易予曰何¶
用易遂舉以歸吴氏南還求之數年不可得且託張¶
君子長&KR0025;朋友借本校正亦不可得至元丙子秋至¶
<pb:KR4d0505_SBCK_019-14a>¶
城与子長㑹重言及之子長忽曰前是數日有人持¶
是書詣予求售視其&KR0195;有服膺齋官書印意其為州¶
學故物以先人嘗為教官懼戓人之議吾廋也故辞¶
今當為子謀之明日子長以書来子其直統鈔十楮¶
㱕而即用故帋&KR1149;潢示存古之意焉仐讀易者必曰¶
自程氏計其梓行扵江浙閩楚無慮數十本大抵&KR0145;¶
便帋墨易扵轉售魯魚亥豕随閲随得承訛踵&KR0861;&KR0670;¶
為故常成公𫠦校本文公素𫠦称善學者何自知之¶
而予獨拳拳求索仐茲偶得以為&KR0779;幸其与俗好異¶
焉例如此識于&KR0195;末示吾子孫其勿䡖棄¶
　　　蘇長公書登州海市詩後題¶
右蘇長公書自作登州海市七言古體詩一章凡十¶
<pb:KR4d0505_SBCK_019-14b>¶
二韵集有小序而此不著登州岸東大海每春夏之¶
交扵波濤晻靄間見城郭邑屋樓臺觀闕叅差隐見¶
而人物車輿&KR0016;&KR0025;禆販之類往来&KR0258;遝不啻通都要¶
區之突出乎前里俗夸言海市以為異餘時莫之覩¶
也長公以元豐八年八月自陽羡起知登州十月十¶
五日至登二十日召為禮部貟外郎念竒觀之非時¶
而兹㳺之莫𠕅乃瀝誠致禱扵海神廣徳王之廟明¶
日見𫠦謂海市如春夏焉因作詩紀異視昌&KR0058;公之¶
謁于衡嶽不亦異體而同苻㢤儒者語常不語惟海¶
市之云涉扵竒詭佛言幻境豈近是耶然則盈天地¶
間一氣耳其屈伸消息固有忽然而成形亦有窅然¶
而莫知其終始者矣海為㱕墟魚龍物恠何𫠦不有¶
<pb:KR4d0505_SBCK_019-15a>¶
則夫翕是百物之精而使光景變化随感随應為城¶
邑樓觀為人物車騎尚皆神之𫠦為而造化之迹也¶
黄太史云東坡乞得海市不時見神物亦愛魁礧之¶
士乎此&KR0085;以明長公之心矣夫奚疑㢤¶
　　　題朱文公手書二詩後¶
此二詩興&KR0009;高邃不類常作文公謂為李後主手寫¶
詩而不眀其何人𫠦製雖書贈𠦑昌要必有𫠦為矣¶
文公以淳熙八年八月改提舉淛東常平茶鹽命既¶
下乞奏事之任十一月已亥見上延和殿遂以十一¶
月戊申視事𠦑昌諱景愈姓潘氏文公婣家吾婺人¶
當文公趨朝道經蘭溪𠦑昌&KR0503;送扵釣䑓一時崇論¶
竑議必有及扵道學不明人心不正而難言之者故¶
<pb:KR4d0505_SBCK_019-15b>¶
書此以識其感然以䟦語𫠦舉弘景之詩之意而深¶
求之則亦可以㮣見抑後主既書是詩偉矣而復以¶
無生混茫者亡其&KR0038;其為啇鑒何如㢤况今又後之¶
數百年豈道學卒不可眀而人心卒不可正也欤予¶
扵是而重有嘅焉¶
　　　䟦潘黙成鄭北山二先生帖¶
中書舎人潘公宣政始用而以言議一忤於宣政紹¶
興𠕅召而以直道終忤扵紹興風莭嶢然繫乎天下¶
之朢矣晚&KR0010;退休里居与資政宣撫鄭公以名誼相¶
尚為忘年交鄭公帥蜀數年受誣秦氏卒斥死南荒¶
而潘公巳不復見然則二公之所以自靖自獻扵剛¶
毅直諒而不囬者豈不&KR0085;以增吾郷邑之重㢤此&KR0195;¶
<pb:KR4d0505_SBCK_019-16a>¶
二帖前一帖是潘公居里時荅友𫠦作後一帖則鄭¶
公在益昌時潘公嘗貽書問&KR0049;此其復簡𫠦謂記念¶
拊存欽佩不忘者其相輔以仁相勉以義必非世俗¶
浮夸溢譽之常言前輩交情真切懇至尚可以爲攬¶
古者之一鑑詩曰維桑与梓必恭敬止而况翰墨猶¶
存典刑未泯予其無歆豔乎¶
　　　題重摹唐本諸葛忠武侯像下方¶
右漢丞相諸葛忠武侯畫像重摹王齊賢家朱文公¶
𫠦識本齊賢姓王氏諱師愈丞相魯文定公&KR0025;父文¶
公作寧菴記𫠦云侍講王公是也諸子即謂伯海兄¶
弟伯海諱瀚&KR0816;官主管仙都&KR0026;是生魯齋先生其家¶
寳蔵忠武侯此像錦褾玉軸極其潢飾之羙矣魯齋¶
<pb:KR4d0505_SBCK_019-16b>¶
先生自少獨慕忠武侯之大莭至摹此像刻石齋中¶
比年子孫不振以像㱕富民而石亦皴剥予甞即家¶
訪得之搨𦤺數本旌徳令劉君粹𠂻与予同有嗜古¶
之癖囙以其一&KR0009;之粹𠂻愛其名茟而惜其澷漶不¶
真復求善工移寘縑素&KR0009;書請題按文公撰侍講碑¶
文叙其學出扵郷先生潘公而受易論語說扵龜山¶
楊公令長沙日汶上劉子駒廣漢張敬夫皆居郡中¶
囙得逰&KR0025;講貫則&KR0025;子駒借像臨摹而請敬夫題賛¶
盖是時也文公扵慶元乙夘題辞謂子駒劉丈而兄¶
呼齊賢兩家夙有事契故親之耳是年&KR0004;改慶元距¶
三君子之亡巳久又四年而山頽梁壊公亦已矣忠¶
武侯有佐王之才而時則不偶有經世之略而用則¶
<pb:KR4d0505_SBCK_019-17a>¶
不究乃其所立之正所志之大則自伊𫝊而下一人¶
而已像傳于唐要有所據卽而觀之所謂有儒者氣¶
象而庶幾禮樂者尚可槩見於兹藏于子駒臨于齊¶
賢而宣公贊之文公識之其以是哉然則粹哀其亦¶
知所慕乎謂世變日下而無有聞風興起焉者則吾¶
不信已¶
　　題唐臨吳興二帖¶
臨書昉於右軍而滋盛於歐禇惟其過之是以似之¶
耳於時諸葛政馮承素趙模韓政又專事蘭亭其後¶
臨學之家稍稍相㳂而起今蘭亭及鍾王郗謝諸帖¶
臨本猶有存者然鉤摹響榻又各殊品鉤摹以填白¶
易失精神響榻非至精至熟則不能近之此吳興二¶
<pb:KR4d0505_SBCK_019-17b>¶
帖方圓轉折應規入矩出扵能筆無疑鮮于公謂得¶
之駙馬都尉楊氏楊氏慕李和文王晉卿之為人好¶
蓄法書名帖嘗臨其家所藏眞迹衘幅識以副騑書¶
府印刻之第中之清讌堂此葢其未臨時本也鮮于¶
公官婺時與成齋王先生為文字交故輟以贈之而¶
自著其所出扵後神物亦得其所歸哉使留之困學¶
齋中則六丁亦取之上天矣予從雲卿借觀因為二¶
帖志喜如此¶
　　題劉原父書莊子秋水篇¶
昔予讀歐陽公集古錄知其所記古器物形製量數¶
篆刻字畫必經劉原父侍讀反覆論辨而後定原父¶
之學不可及矣而其翰墨世少見之今觀鄉相魯公¶
<pb:KR4d0505_SBCK_019-18a>¶
家𫠦藏原父手書莊子秋水篇大約字盈千餘筆墨¶
鮮潤楷法豐美出入蔡薛間信一時書苑之珍哉原¶
父初以蜀烏絲䦨作書魯公所得特臨本耳亦且餘¶
二百年優孟之似孫叔敖以其形似有不可揜焉者¶
耳亦孰知相馬之法固當求之驪黃牝牡之外哉¶
　　題坡翁書寄鄧道士詩¶
此蘇長公寄鄧道士詩作於惠州而書扵容州盖遷¶
海南時也猶子遲者文定公長子湧泉先生紹興中¶
守婺愛其山水清淑因留居之婺有蘇氏寔始于是¶
是詩空海念公得於吾婺其為湧泉家物無疑但不¶
知空飛無迹與少林壁觀法有同有異否空海其有¶
以復我哉¶
<pb:KR4d0505_SBCK_019-18b>¶
　　題宗忠簡與妹壻朱主簿昉帖¶
忠簡請回鑾諸表奏與諸葛忠武侯出散關二疏皆¶
執理不回發義激烈以其出於血誠故也公之從曽¶
孫誠出公與妹壻朱主簿彦昭手帖示予所謂將兵¶
冒暑隨分粗遣又謂投老任事𫠦責甚重更藉爹祖¶
積善之庇存四五年庶有絲毫可霑骨肉藹然仁義¶
之言而孝弟忠信之實不可揜矣盖此帖是由京口¶
赴&KR0493;陽時𫠦遣使天心未厭姦蘖不萌豈但骨肉藉¶
其絲毫之霑將神州全壁社稷靈長實嘉賴之嗚呼¶
臧孫有後予之𫠦望於誠者肆其在是¶
　　跋趙文敏行書千文¶
呉興公少時喜臨智永千文故能與之俱化自登顯¶
<pb:KR4d0505_SBCK_019-19a>¶
仕賀書名頗厭人求索有出縑楮䄂間輙盛氣変色¶
深閉固拒之乃巳然名士大夫相知之厚与挟貴而¶
来者間亦欣然行茟好事之友又或鼔勇㫄噪至其¶
淂意自謂追迹古人亦近世書家之一竒㢤此卷用¶
蜀中粉箋作書而正草&KR0258;出不區區泥古而无一毫¶
窘束之態今人欲以摹印脫墼之工而望闖其藩難¶
矣¶
　　　題子長作謝太𫝊王右軍𦘕賛後¶
世言晉室崇者荘尚玄虚公卿大夫以清談相髙卒¶
至扵蹙囯短祚而王謝二氏尤為人門之望&KR0057;不為¶
公論𫠦貸者也嗟乎以是而論一代風俗似矣而人¶
物物論固未之盡律以吾孔氏家法則夫優劣可否¶
<pb:KR4d0505_SBCK_019-19b>¶
庸可置而弗論㢤以謝太傅之沉識雅量桓温冲玄¶
在其併苞翕受之中一談𥬇項操縦闔闢之而彼固¶
莫之知其籌䇿為何如乃若王逸少之忠規清裁料¶
殷浩不&KR0085;以恊和中外重計安危先事進誡而深以¶
㩀形势消乱萌為制勝之一機逮其誓墓不仕此固¶
髙世之莭謂軋扵王述取居其下則淺之為知逸少¶
矣比安扵導文雅誠&KR0002;過之而謂逸少惟以書名不¶
幾扵藝掩其善者乎必&KR0002;吾文公先生之言安固有¶
心中原然亦為清虚𫠦絆展拓不去千載之論至是¶
定矣予困吝中子長佳友時時以文字相激彂近復¶
以𫠦著太𫝊右將軍畫象二賛&KR0009;予使寓目焉子長¶
之厚意其將有益扵予予頋曷&KR0085;以當之㢤昔予考¶
<pb:KR4d0505_SBCK_019-20a>¶
覈人物而以為晉之清虚其究殆起於季漢矜尚名¶
節之徒知以名檢自勝而不知其流遂至扵是而莫¶
之止也嗚呼安得中行之士而与之論中庸之道㦲¶
因併諗之子長儻然之乎¶
　　　䟦趙文敏帖¶
往予在亰師&KR0025;文敏最親且久竊甞有&KR0688;扵書法曲¶
折盖書雖末藝而必以學為槖籥識為機括而區區¶
求精扵華墨之間者朢造其閫域難矣盖文敏之書¶
根扵英姿敏識而成扵清機絶鑑非可以一蹴至也¶
猶記寒夕宿齋中文敏談餘試濡墨覆臨顔栁徐李¶
諸帖既成命&KR0145;真迹一一覆校不惟轉摺向背無不¶
絶佀而精采彂越有或過之予問其何以能然文敏¶
<pb:KR4d0505_SBCK_019-20b>¶
曰亦熟之而巳然則習之之久心手俱忘智巧之在¶
古人猶其在我横縦闔闢無不如意尚何間㢤戴生¶
良頗好書而未知其方故以文敏一帖遺之而薦其¶
所見聞者若是生其即是有發則予莫之知也¶
　　　題倪生蘭亭二十本¶
貞&KR0026;間蘭亭始出趙模諸葛政馮承素韓政實専臨¶
榻之事而禇河南虞永興諸公又别臨之乃若蔡君¶
謨薛紹彭黄魯直米元章之在宋&KR0057;以此爲愽稚中¶
一竒事㝎武本最先入石而扵其間又有肥本痩本¶
五字損本不損本之異自重鐫别刻相望而起歐六¶
一集古録䟦尾凡九首而&KR0057;有耴扵蜀寳月本畢少¶
董家聚古法書蘭亭本多至三百賈魏公亦数十本¶
<pb:KR4d0505_SBCK_019-21a>¶
如玉枕則以燈影縮而小之者耳世之&KR0690;論蘭亭往¶
往以&KR0521;眼懸針金龜八字細舋杵痕决其真&KR0915;是未¶
必然臨書如𫝊神寫照區區求之形似抑巳末矣昔¶
予甞&KR0025;縉紳先生俻論茲事因倪生仲權以此&KR0195;相¶
示姑即其𫠦聞試一諗之¶
　　　䟦文長老𫠦藏曺泰宇戴帥&KR0004;詩¶
藥師奉化名寺有大沙門經公畢萬通天台教觀有¶
文而不自耀今萬夀華國文師其上首也&KR0052;公少&KR0025;¶
其郷曺泰宇先生學而及交戴帥&KR0004;先生二先生常¶
往来&KR0556;之㳺息以經公之雅裁好賢無斁故也泰宇¶
不娶無子死𫠦為詩文多散軼帥&KR0004;最得夀其藳&KR0195;¶
稍有𫝊者此&KR0195;華國𫠦次泰宇一詩尚其遺墨帥&KR0004;¶
<pb:KR4d0505_SBCK_019-21b>¶
二十五詩則&KR0052;公得之𫠦見而手録之者耳其末繫¶
&KR0052;公律絕五首雖楮墨不完手澤𫠦在尤可以識象¶
環之感矣予不及識曺先生而&KR0494;時聞諸戴先生固¶
巳知其為&KR0113;㓗愽冾之士觀戴先生𫠦作衰詞又知¶
其論著諸&KR0052;&KR0662;有成&KR0003;疲精耗思扵㫁編殘蕳之中¶
而不&KR0014;貽之永久此太史公𫠦以必欲寘之金匱石¶
室蔵于名山以待後世豈過計㢤扵是戴先生下地¶
且二十年前&KR0113;浸逺後武亦稀雖近在州里語其姓¶
名或吃吃不䏻荅者有矣華國樷林宿徳乃&KR0014;慨想¶
遺風圎融義際使茲文句幸免湮墜以克彂&KR0045;先羙¶
存十一扵千百抑賢矣乎¶
　　　題趙龍潭草書坡公赤壁二賦¶
<pb:KR4d0505_SBCK_019-22a>¶
自頃浮沉班綴頗嘗&KR0688;聞中原文獻之緒而龍潭翰¶
墨獨未之見今此&KR0195;赤壁二賦草法森然自旭素閑¶
栖而上泝芝靖&KR0009;方圎平直扵振迅&KR1272;厲之中泰和¶
盛際其流風遺韵尚彷彿目間也然疑後賦末幅十¶
三行茟𫝑散緩如驅六州塞下之児寘之王謝子弟¶
之行周旋歩武自覺蹙然失措要之碧落碑詎容有¶
&KR0915;本㢤¶
　　　䟦楊文元与劉子固書¶
右楊文元公与劉子固縣尉手帖一紙今蔵劉氏家¶
&KR0083;墨尚如新盖公坐以學黨久斥起爲祕書郎稍遷¶
將作少&KR0101;㽞官亰師子固其里中子&KR0004;筮爲尉致書¶
通問扵公而公小楷細書以荅之無一茟少縦且以¶
<pb:KR4d0505_SBCK_019-22b>¶
臯陶之兢業曾子之戰兢者深寓期勉之意則知公¶
心學之正造次之間純眀儼恪如臨君師雖尋常小¶
夫竿櫝必致其敬謹又以是平居接引後進壹是中¶
和之𫠦著見者如此想其一時感彂興起為何如㢤¶
然則子固亦必有以當公飭厲之&KR0779;而無媿者矣三¶
復降歎而以其帖還之劉氏¶
栁待制文集&KR0195;之十九¶
<pb:KR4d0505_SBCK_019-23a>¶
