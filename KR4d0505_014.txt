# -*- mode: mandoku-view; -*-
#+TITLE: 柳待制文集
#+DATE: 2015-09-11 16:25:56.503688
#+PROPERTY: ID KR4d0505
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 14
#+PROPERTY: FILE SB04n0313-014柳待制文集-卷第十四.
<pb:KR4d0505_SBCK_014-1a>¶
栁待制文集卷之十四¶
　記¶
　　　重修省府記¶
廼至元二十六年¶
制改江淮行省為江淛行省自維揚徙治錢塘統有¶
兩淛江東而以淮東西分隷河南明年始營宋秘書¶
省故地其制視都省稍降殺焉扵後福建省罷全閩¶
八州亦併来屬地盖益廣山區海聚民伍兵屯奉賦¶
租受要約者衆以數百萬計出號施令風動雷行東¶
南半壁藩維晏然朝廷常選重臣以臨涖之柄任專¶
則其體貌宜特隆位望尊則其禮制宜特異䑓門設¶
樹平津開閣所以辨堂亷而示等威者其品式昭昭¶
<pb:KR4d0505_SBCK_014-1b>¶
具矣然自考成以来迨今至順壬申之歳四十三年¶
矣興壞𥙷弊猶有待乎其人何㢤宰臣若曰吾爲¶
天子專制方面所居廣居所立正位權綱收繫有翼¶
有嚴其命幕僚相時蠧敗完舊飾新無陋無奢中兹¶
度程迺出緡于府徵材于市工用官傭役用農隙昉¶
自堂廷達于門闥易刓敝爲堅良化闒茸爲麗宻堦¶
墄瑩淨堊雘鮮新觚稜藻井動采交輝表漢廷之黄¶
閣暎中天之𬗋垣先是壘石北墉象乎列岳歳乆摧¶
塌増崇加袤竦立簷際秀出林麓百司之長庶府之¶
属奔走承命扵其左右者咸改視易聽以爲士大夫¶
之治扵其官猶人之脩扵其身也身脩則心正而物¶
正官治則事理而民安徳則觀諸其身政則視諸其¶
<pb:KR4d0505_SBCK_014-2a>¶
官然則一省署之修舉而元僚學相之素藴畢見扵¶
斯推其洒掃廷内之心豈不欲澄清天下而無一物¶
之不得其所思夫垣墉樸斵之勤又豈不欲佐宣廟¶
謨保乂¶
皇家而致篤恭治平之效觀隅知室間樂知徳信斯¶
言㢤左右司都事袁某實董其役宣力維多属兹僝¶
功宜著成美爰考春秋之義式昭棠樹之思官僚氏¶
名列諸下方其歲冬十二月既望謹記¶
　　　勅賜天妃廟新祭噐記¶
海神之貴祀曰天妃天妃有事扵海者之司命也其¶
別廟在呉城西北陬盖漕運都府治呉專領海漕嵗¶
運東南之粟三百萬石實京師常以春三月夏五月¶
<pb:KR4d0505_SBCK_014-2b>¶
上旬之吉開檣劉家港乗便風不兼旬達直沽口舟¶
將發臨遣省臣率漕府官僚以一元大武致¶
天子毖祀之命薦于天妃得吉卜而後行精神盻蠁¶
如父母之顧復其子無少爽也至順二年歳在辛未¶
行省左丞買住公實董漕事將祀之夕㑹平章政事¶
易釋董阿公入覲道呉因請公涖薦祼翼日公齋沐¶
入廟跪奠惟寅顧見尊斚籩豆踐列參差喟然歎曰¶
國家敬恭明神潔蠲噐幣之意豈若是耶乃五月某¶
甲子¶
上御興聖宫公奏事次請更造天妃廟祭噐如式以¶
昭神貺有　旨即賜交趾所貢黄金飲醆承舟各二¶
又内出白金五錠為二百五十兩　勅公董成凡噐¶
<pb:KR4d0505_SBCK_014-3a>¶
藉置廟中備常薦六月辛未公槖金還呉具宣¶
恩㫖漕府官僚望闕稱謝已發公帑所儲比年賜金¶
五十兩揔之為三百兩申飭金工凖上供新制為祭¶
噐品十二香彛香奩各一件其可名者合四十有九¶
匭而藏之平江府庫祭則出而陳之其籍則繫之漕¶
府而且稽其出納焉漕臣曰惟古神聖制噐尚象而¶
祭為尤重致明誠達氣臭用其所貴非徒物也天妃¶
之祀列在中祠垂五十年雖祭有常儀而祭不稱物¶
猶有待扵大臣之論奏¶
皇上之垂仁然後數周而禮備使不文之金石其何¶
以彰¶
君賜格神休臣實甚懼廼来請辭臣某昔待罪禮廷¶
<pb:KR4d0505_SBCK_014-3b>¶
竊甞與聞明徳䘏祀之義乃執筆書之俾後有考其¶
諸噐數具列下方¶
　　　全寜路新建三皇廟記(代人作)¶
三皇廟祀伏羲氏神農氏黄帝氏即古所謂三皇者¶
三皇開天立極之功千萬丗帝王所由宗而歷代未¶
有祠祠之自我¶
聖朝始夫既始祠之而其尸祝之事乃獨託之醫家¶
者流所以神三皇之道以興物前用¶
累聖稽古教民之意微矣至矣今徧天下郡邑咸立¶
廟建學有師有生而全寜路獨闕全寜為　駙馬都¶
尉魯王分邑延祐四年　魯國大長公主以¶
帝姉居藩首捐湯沐之資作新廟于大永慶寺之東¶
<pb:KR4d0505_SBCK_014-4a>¶
陛楯豐崇像圗煥儼春秋薦事牲碩酒清禮典斯應¶
神亦寜止扵是　公主授使者命属太史某記其成¶
役不得辭竊甞考之三聖人而知夫道在天地間微¶
顯闡幽固各有攸當而洪纎髙下其歸一致宓羲身¶
察隂陽六氣以有四時水火升降之象神農辨草木¶
色腥而審其燥寒平毒畏惡之性著本草立方書對¶
察和齊致利天下黄帝坐明堂觀八極察氣推運作¶
内經以命臣色脉方餌三皇之書大抵以醫傳其書¶
傳則其道神雖以醫家者流尸其廟事未為不嚴且¶
尊也然今郡國之制豈無他祠而　公主顧獨汲汲¶
焉而不敢以為後是其心豈不欲弘推斯道上以夀¶
吾¶
<pb:KR4d0505_SBCK_014-4b>¶
君吾¶
國中以夀吾　戚藩而下以壽吾民乎嗚呼此麟趾¶
騶虞之化而肅雝之徳之成者也某雖不敏敢誦所¶
聞以復使者之命而且以為記¶
　　　見初亭記¶
國子愽士劉先生眉人而葬其先府君宣之南陵南¶
陵先生仕國也始府君去蜀亂東下寓琴書鄂渚曰¶
是扵東西行道實徑事定吾其返乎曁十年風氣肇¶
開九域大同則里墟井堙埽無適主盖題其授弟子¶
之齋曰遂初而府君之志孤矣其後先生即仕府君¶
以耆壽左右就養御至南陵六年卒上距生之日五¶
百廿甲子年不滿其徳猶為歉㢤先生既卜黄塘之¶
<pb:KR4d0505_SBCK_014-5a>¶
竁惟吉又作見初亭墓道之傍歳時瞻省攬物興悲¶
如始丧時先生之篤扵親猶府君之篤扵眉也至治¶
元年貫辱與先生爲寮謂貫曰吾父之名齋而吾之¶
名亭子既聞之吾歸將刻文亭上以示子若孫今属¶
筆扵子焉貫不敢以蕪陋辭則復于先生曰山川之¶
流峙草木之荄滋地之形也然而第嵩華之髙測汝¶
漢之深而求終南九嵕之植以與之並則嶢然者皆¶
山浟然者皆水蒼蒼然者吾知其草木而己指輿圗¶
而問神州臨河洛而思禹功彼其地氣之有闔有闢¶
非吾人心之有應有感者乎故繇宣泝眉其里逾數¶
千而逺以子継穪其丗纔一易而近方府君少而占¶
籍于蜀不自意老而憇息于呉于楚也棄親戚墳墓¶
<pb:KR4d0505_SBCK_014-5b>¶
于眉而去之不自意復體魄于宣之土也宇宙之初¶
一天之運父子之初一人之身可知者天而不可知¶
者人則子孫數傳之後樂安重遷知誠宣人而已安¶
知眉爲西南大州也㢤今反壤始樹而已亭已宇則¶
詩書手澤之存俎豆聲容之接盖洋乎青神峩眉之¶
在睫而一泉一石之秀潤一葩一卉之芳縟皆其見¶
似聞名而心目瞿瞿者也地氣之虧䟽䰟氣之冥漠¶
有不得以閒之矣然予聞風俗之成常繫乎其人古¶
所謂郷先生生而教于閭塾沒而祭于里社殆其人¶
欤蘇長公稱吾州有近古之俗三今未知其能然與¶
否也府君蜀之君子其辟咡之所詔趨庭之所教先¶
生得之宜詳則夫近古者三将自一家而刑于郷國¶
<pb:KR4d0505_SBCK_014-6a>¶
仁興讓舉民皆力作易治而吏以優㳺無事吾為南¶
陵幸之矣府君之欲遂其初先生之能見其初果不¶
在兹乎先生之子鑄甞從貫國子學今以進士上第¶
授官侍先生南歸故貫以是諗之先生而并語之若¶
夫府君之丗業行治與卒葬之歳月則表墓者當備¶
載之而記者不必具焉七月六日丁丑記¶
　　　常州路城隍神新廟記¶
城郭以慰民凡而髙城深隍以溝以封欲其居無隍¶
患有圉也夫民所膽憑以興財致用者在是則城隍¶
之有神是宜丗載其英以歳時承報扵無已若古侯¶
圗始造縣鄙建其神仙以制其牲幣尚門行户竈之¶
私坊庸表畷之微可得而儷其式㢤常治毗陵畫江¶
<pb:KR4d0505_SBCK_014-6b>¶
界山方地千里統郡縣四在淛以西為大府矣當¶
王師南伐時其守臣甞阻兵不下火及城中官寺民¶
廬蕩為烟埃獨城隍神祠直金斗門之西汔無寸甍¶
尺桷之損或曰斯城斯隍非不髙且深也旄鉞一奮¶
而十數萬生口不能恃以安固神將無責爾乎然命¶
之或去或否視其順昌而逆亡則斯神之靈盖皦乎¶
其不誣也扵是延祐五年去燬城之歳餘四十年所¶
祠之存者瓦漂棟敗堦陊楯折而揔管府知事廣陵¶
趙君琦適至愀然曰兹吾所涖地大而物殷凡以逆¶
雨寧旱消沴弭疵者舎神弗宗則誰其榖我祠以揭¶
䖍而可後乎迺請于其長議以克合方練辰程物属¶
徒庀工而勤禮興義之士咸来薦力未期而廟成肖¶
<pb:KR4d0505_SBCK_014-7a>¶
象孔儀祭品維旅廣簷崇阿丹塗白盛修亘麗宻不¶
節不豐仍歳比境或以饑告而環常四野熙焉樂郊¶
民之怙神如巨防之有截而巍障之有屏謂焄蒿悽¶
愴必求諸其類者豈不信㢤又二年而君以代赴調¶
京師過予曰石謹具子為我記之常維延州来季子¶
之封也俗故秉慤而好譲今其民非昔之死孝死忠¶
者之子若宗乎保聚教訓胥及三紀¶
上之涵有神之廕休有引有翼其不滋衍以碩乎君¶
之&KR1348;司坐幕府治文書而已宣其餘智新美是祠俾¶
民康共而継今拳牲潔齊来娯神保顧瞻廷宇洒掃¶
弗亟有不興其甘棠勿剪之思乎是皆吾記不得而¶
略者也君清栗有猷今進階從仕郎為穿山場鹽司¶
<pb:KR4d0505_SBCK_014-7b>¶
今惜其將老而勿究扵用使其得政而施設焉可以¶
觀其事神治人先後之宜矣至治二年六月廿八日¶
將仕郎國子博士栁貫記¶
　　　鶴山庵記¶
異時吾郷顯家聞族相望而敬宗仁親之義如一日¶
焉自廟祭寢薦外春秋洒埽塋域登其餘餕合醼以¶
樂有長長之序無貴貴之等盖其率禮成教者在是¶
而今去之纔數十年則以吾戴弁躧履之身而委其¶
先扵馬醫夏畦之倫者有矣孔子曰吾猶及史之闕¶
文也然則長者之舊聞闕之而不傳不亦可慨乎㢤¶
至治二年予官京師郷之友唐君楷字公則使以狀¶
來諗曰楷之先君登仕府君藏窆在鶴山下山距吾¶
<pb:KR4d0505_SBCK_014-8a>¶
家數里凡室扵山之麓者唯吾姓爲大嶤峯窈谷湛¶
泉秀樾所以抉露神閟披發竒采若顓顓自効扵斯¶
故甞腋山爲庵廬歳乆敝撓楷既撤而新之㑹吾子¶
徴解衢州明正書院山長歸復即其後搆重屋四楹¶
中以寓府君之祠而兩墉以列羣從之主祭則咸薦¶
其脩徹則旅奠而酬禮昭與昭齒穆與穆齒今吾伸¶
府君扵羣從之上不猶有戾乎廬爲先君作也夫自¶
其昵以及其逺反其始以厚其本吾之常尊固有攸¶
在矣矧各宗其宗傅之扵古而合子其著之楷将有¶
鑱焉嗟乎非禮之祀鬼神弗歆先王制爲廟寢之式¶
尊簋之數奢不以僣儉不以陋故禮者履此者也是¶
雖墓祭無文而埸室有典後丗或因而致祠以歳時¶
<pb:KR4d0505_SBCK_014-8b>¶
序齒逮賤槩之敬宗仁親之義猶為變之正者公則¶
年多扵予其有聞扵長者亦若是否乎予方悲顯家¶
聞族之不能以皆傳而遽得唐氏子孫之足述乃辭¶
以告郷之父兄子弟其有興乎明年二月十又九日¶
將仕郎國子博士栁貫記¶
　　　遺清堂記¶
人有千金之蓄必留遺其子孫以父子祖孫主扵恩¶
而義有弗恤也然而不旋矑移踵而問之則己與袖¶
中之藏簡併失之矣親之愛之何甞不欲其貴且富¶
㢤顧吾有重扵千金輕扵鴻毛無所待而長存無所¶
恃而不滅一言之訓遺之數十丗盖昭乎寳龜之足¶
以昭明而即命是可忽忘之耶真之馬氏父子再從¶
<pb:KR4d0505_SBCK_014-9a>¶
宦扵南予不識其父而識其子叔敬與之交信其所¶
受之正矣始其父卒潭府推官顧言曰吾以一清遺¶
爾子孫吾以為豐爾毋以為嗇也及叔敬免䘮有仕¶
資揭遺清扁所居堂上以承諸其先下以詔諸其後¶
之是意也豈以一言易千金㢤它日叔敬過予寅軒¶
請發其義予無以觧焉予聞舉其所有持以予人謂¶
之遺而遺必有其物矣投桃之腆不薄扵報瓊與帶¶
之華不滋扵獻紵故有所遺者其遺淺無所遺者其¶
遺隆昔子之先君子推其所蓄以悉敷遺扵子而子¶
又能兢業奉持以保有所遺如臨水玉如飲沆瀣不¶
泥滓以取義也不翕訿以為灾也不䟽宕以取容也¶
不窒塞以廢權也淵然澄穆之天洋乎陟降之地人¶
<pb:KR4d0505_SBCK_014-9b>¶
若不足我則有餘彼韋楊氏之在西都皆知所以愛¶
其子孫皆知所以遺其子孫矣然丞相之宗不緜于¶
太尉之胤論者謂大烏覆墳有開厥祥而不知經義¶
有限心徳無窮方其遺之之初固已卜之扵此而言¶
子張欲知十丗之問夫子盖以百丗可知者荅之嗚¶
呼以予觀扵馬氏夫豈曰遺之一言而止也叔敬五¶
兄弟頡頏並奮而叔敬尤有能名今以吉府照磨官¶
辟掾江西廉訪使者之幕蜚英騰茂其在斯乎¶
　　　瑞州新修仁濟橋記¶
瑞州治髙安其南西壑谷諸流匯為錦江横貫州東¶
下注章水州之郭郛如環玦中分而㕓廬衢巷夾其¶
兩涯民旅族居而錯行者恃橋為命橋一日不葺則¶
<pb:KR4d0505_SBCK_014-10a>¶
徒輿歛迹公私交瘉雖官調水夫刺小舟待濟隕一¶
羽扵深淵若将委之因涉者之思利而知夫郡政之¶
大莫先扵橋功矣昔橋未建聨艫繫笮直州治為浮¶
梁隨波降升然僅僅以歳月計成毁宋淳祐壬子樞¶
宻院編修官鄭公守郡始相方宜橋鑿巗架虚既成¶
九年而一毀毁十有一年守董公嗣成之成三年再¶
毁下逮至大己酉緫管蒲公作鎮時閱歳三十六而¶
橋役大興役大故功鉅衆方期之以乆㑹泰定三年¶
五月癸丑雨水暴至勢怒衝衡决明日壊北堤橋岌¶
岌不䏻支又明日雨至頺缺參伍之一而絶岸奔流¶
浩渺數十尺行者躑躅居者顧慮徒自畫焉莫司莫¶
續其年十月中大夫太原傅公適以麾節涖郡進父¶
<pb:KR4d0505_SBCK_014-10b>¶
老庭中曰吏役扵民我謂郡政爾謂民庸有先扵橋¶
功者乎衆謝曰吾所欲也而未敢以累公扵是長貳¶
謀協寮寀式從封内之人輸財薦力如趨父任公復¶
求得甞承蒲公橋事而幹敏有操略者李榮等七人¶
使主其出納命郡録事陳徳敬緫其凡以属役賦功¶
自經始至成公日来勸相工忘其勞不勵咸飭諗曰¶
吾窮釁隙窟窒而根治之不遺後憂利勝計㢤盖北¶
堤當水衝舊中實土囊外傅以石水朝夕灌潄客土¶
銷址則無恃今索石増厚至十數重執度揆之其袤¶
七十五尺其廣百二十四尺上覆屋為楹閒七以補¶
廢還故又謂南墩東西削方水與石鬪石不勝則反¶
手磔裂宜易博為銳逆水入之以殺其悍諸梁木之¶
<pb:KR4d0505_SBCK_014-11a>¶
之弱且撓者甃石之破且泐者咸除撇繕理擇扵堅¶
宻不苟不媮厥既僝功列樹兩柵分為三逵節東西¶
行者不得方軌並駕以撼震致害所為長慮逺引無¶
賸筭矣自鄭公畫橋議至扵今成者三毁者三近或¶
三四年八九年逺至二三十年寜曠歳幣時以俟夫¶
守長之仁且惠者出新智開永圗然謀人人不同豈¶
仁且惠自三數公外舉無稱㢤盖事時鮮儷有當為¶
而懈扵為有能為而不逮扵為者雖仁且恵徴諸一¶
橋作輟之間固莫之盡也大抵人才之著見因扵所¶
遇而無求必取贏之心焉向使瑞有是橋一成不毀¶
則之三數公之所就于彼而不于此吾将不得而訊¶
之况得而頌之乎傅公名顔字顔卿歷佐部寺参掌¶
<pb:KR4d0505_SBCK_014-11b>¶
留鑰上京以善文法致譽于時出佩二千石印綬典¶
領方州曾未期月宜人之政灼灼可道惟兹橋功在¶
公為細而公之所志若謂成法不傳將後何觀書来¶
請記其迹予甞忝公同朝不得辭則復于公曰目睫¶
之患易見水潦之害易知而隱扵不瞩沒扵未形限¶
扵不自達為難悉也今公發政之初不迂橋事以興¶
是役所以自任乎父母師帥之重而求盡其心者可¶
槩見扵兹四封匪異千里惟同顧吾之職得以弛置¶
開塞有大于一橋者乎公患不聞聞斯行之矣然則¶
諉橋功扵細徳豈誠知公㢤橋舊即江以名而今榜¶
仁濟　昭獻元聖皇后所錫命是役也靡鈔一¶
千二百八十五定役工至某萬某千某百某十明年¶
<pb:KR4d0505_SBCK_014-12a>¶
十又一月辛未考成始終橋議者郡監牧佐掾縣令¶
長及州之義民皆署名氏如左考成之月其日壬午¶
謹記¶
　　　龍興路醫學教授廰壁記¶
凡郡制為醫建學因扵三皇氏之官而師生講肄則¶
有堂有齋豫章望江右實臨省憲治所學宜大且完¶
矣然自始作宅土曠逺藏息無所衿佩之逰反若不¶
能亢視他州者廬陵謝縉翁教授其學之明年惠民¶
藥局燬又明年有司將修故事肅政廉訪司照磨官¶
程君介縉翁謁扵行省曰學昔有堂孑立樊墻中祝¶
融回禄猶不我相而殄殱之教道遂何所容寄㢤今¶
願以藥市餘地作新公署而講筵齋館之當偹者併¶
<pb:KR4d0505_SBCK_014-12b>¶
以序為使夫来學之徒取其安近易其回遠而因以¶
興其趨善樂業之心焉豈曰便私我一人而己中奉¶
大夫参知政事覃懐常公聞言而喜以為職思其憂¶
類當如是即以圖卑府若縣出官帑資其成役厥既¶
僝功堂庭中敞齋室翼舒明邃寛爽不亢不卑鼓篋¶
逰歌至者咸飭縉翁以余雅尚斯文乞辭鐫石龕置¶
壁間以示方来余則復之曰子以教道臨諸生亦有¶
事焉否也夫所謂事上而施教下而承學有經以為¶
凖的有志以為鏃羽而不求諸其道顧獨諉諸其噐¶
扵事乎何有盖今所傳醫經丗謂出黄帝岐伯吾不¶
知其與五三載籍孰先孰後矣然其論陽明隂濁之¶
候剛躁柔緩之應推以切脉察理而諗之藥石鍼砭¶
<pb:KR4d0505_SBCK_014-13a>¶
宜無一不合乎易爻之動静禮樂之進反雖混其名¶
扵九流之中而其實則有道焉昔余竊讀其書見其¶
顕辭宻義併苞聯絡巨細畢備而恠夫傳註纂𫐠之¶
家反更蔓延其說以自迷其源自塞其途卒之執液¶
齊假攻熨為戕毒人之具者彼豈出扵忮心忍行㢤¶
由講之而不詳擇之而不慎故耳今覃懐公不厭薄¶
乎兹事幸為署居以䕃庥吾子而吾子又能根本魯¶
鄒之學藻繢倉扁之術以幸濟夫私淑艾之心則為¶
是豫章之學者目受規矩耳接聲律莫不歡欣踴躍¶
底至扵道成教象扵一邦流華問扵京國吾将扵子¶
而計其效焉雖覃懐公所以期属吾子者亦未必不¶
在乎此子尚勉諸縉翁拜手謝曰余敢不服子之攸¶
<pb:KR4d0505_SBCK_014-13b>¶
箴然謂子之卒書之也余曰諾遂書之泰定四年歳¶
次丁夘冬十月朔日乙未記¶
　　　雲從山崇真觀記¶
介豫章江山間多古神仙窟宅而許旌陽之迹最顯¶
著旌陽晋人晚得道以靈劔殱逐蛟蜃輯寜吾民遂¶
隂役鬼工鑄鐵柱置郡牙城南鉤鎖地脉使永永無¶
害今鐡柱延真宫是其處也地勝故法隆而其徒亦¶
滋以盛宫有華隱堂真靜大師楊君湛然實君之嗣¶
其法者周君克恭尤修行成信既謝提點宫事則謀¶
相宅別營真館得琉璃門外亢爽之墟考筮惟吉崇¶
基傑構堅宻遂嚴若化若湧而殿庭藏室廣廡髙閎¶
象乎明靈之都矣甫就功㑹玄都大宗師張公代祀¶
<pb:KR4d0505_SBCK_014-14a>¶
名山為著額崇真觀登諸祀籍即命楊周之徒是承¶
是主以毋易丗迷宗示有先也初父老言兹地故為¶
雲從山旌陽未升真時盖寓藥爐丹竈焉至今字其¶
山而未有著其跡者然儲精凝神則未必不在乎是¶
是周君雖名作新其扵志古有合乎㢤楊周君先後¶
化去繼以吾君徳新而道紀堂成又繼以徐君希真¶
而觀制無一不具呉希君皆甞專席延真退隱是觀¶
逰恬入漠如執左劵以相卑授亦稱夫華隱之多賢¶
而崇真之有述矣自至元二十二年其歳丙戌始興¶
觀役逮今至戊辰歷載四十而凡聚族扵斯栖息有¶
容饔飱有継稺松重篁加圍合把徑幽林蔚屏却氛¶
壒步跬城闉侔乎嘉遯方徐君耆年厭事而雅欲余¶
<pb:KR4d0505_SBCK_014-14b>¶
敘次本末既重爲其辭則介余故人子王漸以請曰¶
昔吾先師規作別館以祠旌陽不自意雲從遺址之¶
偶于其卜諒㢤仙者之靈也然吾猶及見吾師樹立¶
之勤而底法之不易使更數傳則委之不知孰明其¶
源此吾願記扵石而有祈扵後之意吾今且以祈吾¶
子矣余曰子之道宜傳奚區區取必扵吾迺入関著¶
書上下篇揔五千言者子之教盖本是本之如何曰虚¶
無曰清淨曰慈儉曰柔弱無餘智焉彼其初欲人深¶
自嗇縮以全其生而至扵寂感之機不離動静則固¶
神矣妙矣然所謂緜緜其若存者既足以植其宗燾¶
其後而況旌陽之靈超遥乎九清玄覽乎八極顧雲¶
從鼎竈之迹而時一下之有相斯祐尚肯薄其鄉遺¶
<pb:KR4d0505_SBCK_014-15a>¶
其丗㢤曩余幸承泰雍展采之澤周旋圭璧牲幣間¶
頌歌瑞應歸懐黄老之日盖乆而徐君不鄙托記故¶
執筆為辭其上以昭聖人在宥之仁其下以開方来¶
纂緒之重然則因余辭而觀之名以聞與夫因是觀¶
而余之辭併以弗墜其有&KR1088;乎其無有&KR1088;乎余亦不¶
知其至也嗚呼天下之事要于所終凡若是而己寧¶
足覲㢤寜足覲㢤¶
　　　采衣堂記¶
古者童子之節緇布衣錦縁錦紳并紐迨其加冠猶¶
服采衣采者染夏為五采而朱黄青玄纁為其等焉¶
然則將責以成人之徳衣用緇布飾用朱錦示一文¶
一質之義也故自人生既壯而始免扵父母之懐其¶
<pb:KR4d0505_SBCK_014-15b>¶
欲養之心幸而可遂然俾耆俾夀有得有不得焉則¶
以稻錦之身惜桑榆之景帣韝升堂陳饋羞耉凡可¶
以極吾之歡欣者無不為已昔之人有老莱子者楚¶
人也盖年七十而其親猶在飬恐恐然懼無以恱其¶
心迺修其童子之服而習夫童子之戯五采斕斑娯¶
嬉扵前庶其朝夕有以觧吾親垂老之顔而以慰滿¶
吾生愛日之情傳者述之談者誇之至扵今如一日¶
也然則情之不能自己者以其出扵吾性而人莫能¶
増益乎其間故耳余寄豫章有李生者為余言豐城¶
古大縣也今為州江以清盖其里人初有司上其刀¶
筆之勞得被省檄為筦庫吏念其母之垂白幸其身¶
之猶強不忍頃刻去左右故棄升斗之禄以專致夫¶
<pb:KR4d0505_SBCK_014-16a>¶
菽水之歡今十有四寒暑矣親年日益髙子職日益¶
修扵是題其奉親之堂曰采衣堂而言則諗扵人曰¶
吾無老莱氏之徳而有老莱氏之心丗之君子其有¶
以亮吾心否也余聞而為之助喜焉夫老莱子之事¶
楚人載之髙士傳中則固賢矣然其所以為孝其迹¶
不越乎是則服童子之服心童子之心以其能全性¶
中之仁義而無待扵其外非曽子之養志殆未能以¶
偶之也然則老莱子者其學曽子者欤若江君者又¶
豈非學老莱子者余故曰示一文一質之義者由乎¶
其外而全性中之仁義出乎其内者也余不識江君¶
而樂為之言者以其義有足言者故不能已扵言云¶
耳¶
<pb:KR4d0505_SBCK_014-16b>¶
　　　玉隆萬壽宫興修記¶
郭景純與許旌陽同時甞為旌陽相宅得豫章西山¶
之陽曰逍遥山者居焉後扵其地拔宅升真即建㳺¶
帷觀改玉隆萬壽宫㳺帷者昔旌陽上升時甞飄墮¶
錦帷其䖏名之即以其實也玉隆者度人經三十二¶
天號有太釋玉隆騰勝天請是宫為群帝所館安知¶
玉隆騰勝不在斯乎實之欲以其名也觀肇興扵晋¶
而盛扵唐尤莫盛扵宋宋祀將四百而是宫之營繕¶
見扵紀載者二大中祥符之締搆其力出扵郡人光¶
禄寺丞胡公仲容而王兾公實記之政和丙申之恢¶
拓其費出扵係省之官錢其圗準西京崇福之舊制¶
扵是内出玉冊遣帥臣加上尊號又詔侍從升朝官¶
<pb:KR4d0505_SBCK_014-17a>¶
為提舉宫事其祠秩之次浸比隆扵嶽鎮矣然則祀¶
隆而宫盛非以昭應之受書玉清之定鼎適㑹乎其¶
時㢤至元丙子宋社既屋有司上江南名山仙迹之¶
宜祠者扵禮部玉隆與居其一故凡主是宫率被受¶
璽書如令至治元年臨川朱君思本實事居其席始¶
至見十一大曜十一真君殿祖師祠堂摧剥弗治位¶
置非據謀將改為則以狀請扵　教主嗣漢天師㑹¶
方教大宗師呉公亦以香幣来祠因各捐貲倡首焉¶
而施者稍集掄材庀工有其具矣盖宫制二殿中峙¶
廂序参列扵前而分畫其中以左右拱翼廼相藏室¶
之北撤故構新作別殿六楹東以奉十一曜真形之¶
像西以奉呉黄十一真君之像夾輔面背各有攸尊¶
<pb:KR4d0505_SBCK_014-17b>¶
亦既無紊扵禮又即十一真殿舊址築重屋一區上¶
為青玄閣下為祠凡自唐以来甞有所施與甞主興¶
造之官僚以及歷代主持同袍士庶之有功有績者¶
皆列主而祠每三七日集衆焚誦歳時潔羞薦饗視¶
子孫妥侑之意無弗逮焉經始扵泰定二年之八月¶
閱三年而考其成朱君過余請記余與君有雅故知¶
其猷為敏裕而信其成此不難也然余聞鬼神之交¶
古有其道而若受明祈永則固帝王一心運量之所¶
致民無與焉降秦及漢禮壞樂崩黄老最先出一時¶
怪迁之士乗其淫昏勦之以祈禬攘却之方大抵末¶
矣然而曰宫曰觀猶不過踵夫壽宫交門棫陽蜚廉¶
之迹而更斥大之壇席文鏤黼黻極盛人以為宜然¶
<pb:KR4d0505_SBCK_014-18a>¶
耳嗚呼其去黄老為治之本何其逺㢤古者明扵神¶
事必皆精爽不貳聦明齊肅之民而今之為道士法¶
者亦豈其徒欤不然所謂重黎氏之遺胤而果能勝¶
夫宗祝之任者欤旌陽晋人是甞有徳扵呉楚之民¶
及其功崇行成超然上征而山川炳靈鼎竈斯在今¶
雖去之千載霓旌羽盖猶時臨睨乎故郷則夫驂群¶
帝之御挟飛仙以遨逰不即扵是而奚即㢤十一大¶
曜天神也十一仙真神人也吾無間然矣乃若列主¶
扵祠而享有烝甞之奉者又安知不出扵八百地仙¶
之籍也㢤雖然精爽不貳必朱君而後足以當之自¶
始有宫迨今何啻千年營繕之功不一而獨祥符政¶
和得傳以其有記故也然則朱君之為是役績用章¶
<pb:KR4d0505_SBCK_014-18b>¶
灼如是欲不記得乎無其時而有其人天下之事烏¶
不可㢤朱君字本初受道扵龍虎山中而從張仁靖¶
真人扈直　兩京最乆學有源委甞著輿地圗二卷¶
刋石扵上清之三華院云¶
　　　建徳縣修學記¶
建徳縣在其府附庸縣耳然制宜有學治門之東舊¶
學在焉比數十年甞屢名繕治而但取苟完無慮經¶
乆今令尹襄陽張侯永堅至以故事展禮扵先聖先¶
師見其壞梁撓棟毁塗缺甃盡然曰學為風教之首¶
政之治否常繫扵斯吾且圗之而未可以旬月計也¶
則以禮致知經之士豫章范介而進子弟教肄其中¶
使知興學之端盖在是矣既明年獄訟漸稀期㑹少¶
<pb:KR4d0505_SBCK_014-19a>¶
紓侯度其勝可以集事乃輟飡錢市材鳩工率先凡¶
伇而民吏樂義咸相成之撤舊即新爲弦誦之齋六¶
楹間殿室堂序門闥庖廪上棟下宇除道周垣塗塈¶
堊雘内外整飾經畫纎悉出侯心計堅緻綿宻飭扵¶
私宇起手至順元年庚午之春及秋而工告訖功耕¶
農販夫見庠校之煥儼而不見庸調之及己則驚嗟¶
歎異以爲吾儕小人服勞扵官匪旦則暮舍庭署之¶
華則老佛之崇而己耳今吾侯不彼之務而惟是之¶
先無材葦之徵求無鼛鼓之發召而績用如是吾聞¶
君子學道則愛人吾侯其當之乎扵是學之生師請¶
里士武昌路儒學教授馬泰之具爲書介其猶子瑩¶
走鄰郡浦陽山中乞余文顯刻貞石比諸角弓之詠¶
<pb:KR4d0505_SBCK_014-19b>¶
余曰今大縣户五六萬中縣户一二萬而嬴以今揆¶
古今之縣古之鄉遂也古之教者家有塾黨有庠遂¶
有序國有學自閭胥族師黨正州長其屬民皆有教¶
治政令其考徳糾過皆有勸戒故閭側左右塾之出¶
入受教者即其視養扵庠而進射扵序者也曰賢曰¶
能則郷遂大夫以禮而賔興之者也曰有道曰有徳¶
則大司樂之教以樂徳樂語樂舞者也州鄉之考察¶
其法詳司徒之升選其制嚴學校自閭井而興閭井¶
因學校而睦幼之為小學壯之為大學内之為國學¶
外之為郷學郷吏教扵郷師保教扵國無一學不厚¶
扵民無一民不麗扵學其先後有序其始終相成盖¶
如此夫以郷遂之所容裂之為二十五黨二十五庠¶
<pb:KR4d0505_SBCK_014-20a>¶
又緫之為一序周之郷學既盛矣乎然視今縣户五¶
六萬與一二萬而贏大約地雖不踰其其民亦倍蓰¶
扵古而不啻矣則學宜益廣教宜益修政治宜益軼¶
古人乃至一學之僅存或倚席而不講其故何㢤盖¶
古人之扵學如堂室如食飲朝夕䖏焉饑渴湏焉而¶
今之最盛者不過務講誦課文辭而己耳其餘則視¶
若亭傳或月一再至或春秋餕已即去講誦文辭雖¶
不足覬夫徳行道藝之成而涵揉磨革其具固亦資¶
始扵是矣若張侯之建徳必先之以使民知學焉然¶
後拾其廢敗徐起而完葺之工不踰時役不煩民而¶
祀饗之庭生師之廬巍巍殖殖揆夫郷遂之制無或¶
過者然則侯之軌民扵禮而納民扵善固推夫易直¶
<pb:KR4d0505_SBCK_014-20b>¶
子諒之心而成是孝弟順慈之化吾見百里之間薰¶
然建學立師之效豈徒曰務講誦課文辭而已也昔¶
魯僖公能修泮宫國人誦之盖觀其旂而欲無大無¶
小以從之于邁見其馬則以為載色載笑而匪怒伊¶
教鄭至昭公衰亂極矣城闕之挑達子矜之不来國¶
人實重刺之一庠校之廢舉繫夫政令之得失亦觀¶
乎其時㢤今¶
聖神在上尊經右儒收召耆碩詩書禮樂之教盖洋¶
乎罄宇之内矣而張侯之興學教士適當斯時子貢¶
曰見其禮而知其政聞其樂而知其徳然則尚論其¶
丗而取為五百石令長楷法其将有取扵斯文豈以¶
余書為可廢㢤其歳冬十又一月丁丑朔越五日日¶
<pb:KR4d0505_SBCK_014-21a>¶
南至記¶
　　　永嘉縣新學記¶
温州治永嘉今永嘉為上縣而温州為大府矣府有¶
學縣亦有學猶黨庠遂序之異名而同以化民成俗¶
為義也永嘉舊學在府城東陬華盖山下延祐甲寅¶
燬明年令何君玉作禮殿又三年令王君貢作門廡¶
講堂基構粗立而塈茨塗堊未底厥功越十四年為¶
至順辛未令趙君搭納字敬升継至諗于衆曰縣實¶
有民庶而能教則由教以之道而學其噐也聖師臨¶
之吾敢不飭扵是擇日授圗簡材庀物士薦其贏工¶
售其巧凡新作弦誦之齋十六楹間而自殿及堂門¶
闥窓瑣之當髹飾者庭霤陛戺之當加甓者咸考度¶
<pb:KR4d0505_SBCK_014-21b>¶
以致其工像繪合章樽俎應式宿有次舍限有垣墉¶
族庖計廩位寘左右觸目具羙不陋不奢既釋奠告¶
成君復諗曰凡兹學功有賢府侯以為之筦籥有縣¶
長貳以為之鐘吕故吾得上下受畫以敦事扵其間¶
今庠舍苟完逰歌之徒亦稍集矣然則學豈徒噐而¶
已乎廼使来請文表示學者盖古者學必有先聖先¶
師之祀自始入學而皮弁祭菜學入官而宵雅肄三¶
以夫人性本善而所以磨揉遷革卒要其成者猶有¶
待扵禮鎔樂冶之功則示之以敬道而責之以為治¶
固必有其人焉耳禮五百家之黨萬二千五百家之¶
遂有民斯有學在黨曰庠有黨正以涖教治在遂曰¶
序有遂大夫以明有功正歳之屬民讀法所讀者三¶
<pb:KR4d0505_SBCK_014-22a>¶
物之法也三歳之帥吏興能所興者三物之能也属¶
之帥之其人則正與大夫其事則學與教焉而已政¶
何適而非教教何適而非道士生斯時見大節踐大¶
義出聞詩禮之訓入謹仁譲之習樂其事勸其功人¶
人有尊君親上之心故曰官先事士先志夫己仕之¶
事即未仕之志亦各有其職焉惟不以政自為政教¶
自為教則興學以範民無非道噐之所寓舍噐而論¶
道是謂誣道吾不謂之道矣趙君學古知方篤扵自¶
脩其為永嘉甫期月耳民既樂生士亦趋業君不以¶
為泰而獨汲汲焉惟學之為務又欲徵吾言以申警¶
之然則丗之尚觀羙侈名譽者以為儒者例不知政¶
何其謬耶泮宫既作而魯侯之徳以明郷校不毁而¶
<pb:KR4d0505_SBCK_014-22b>¶
子産之仁益信吾稔扵趙君而溢扵辭豈知言㢤是¶
役也縣教諭信安沈元鼎實終始宣勞法宜牽聯得¶
書書之所以嘉善而勸来壹是春秋之義也至順三¶
年其歳壬申春二月甲子記¶
　　　退藏山居記¶
仲和寓物城中而題其齋退藏山居或者疑其近誣¶
余曰是則仲和之志也扵是仲和將老著山林樂聞¶
曠豈獨無是心㢤顧其力有所未暇而因以著其志¶
焉者實也其又何疑且居水者未必知水居山者未¶
必知山彼窅然深崪然高者非水與山也及其内外¶
之分既定榮辱之變俱忘則窹寐食息之間見夫烟¶
霞之卷舒雲日之吐呑凡其日接扵吾前者皆足以¶
<pb:KR4d0505_SBCK_014-23a>¶
樂吾之有而不能以病吾之固則居水而知水居山¶
而知山以其志之存乎是而不暇乎其他也今仲和¶
釋鞅乎聲利予奪之塗觧膠乎覺夢是非之囿方且¶
願為無所聞扵丗則夫慨想林巒睠懐巖壑結叢柱¶
以行招紉幽蘭而延竚雖不必踐苔䕃樹采榮攬秀¶
而威鳯之髙翔已與夫雞蟲之得失遼乎邈㢤彼見¶
仲和混混扵流俗之中而不知其中之自致乎道固¶
未甞不充然得而逌然樂也仲和得之蒙莊氏䝉莊¶
氏得之周藏史其息深深其智昏昏所謂逰方之外¶
烏乎退而亦烏乎藏然則余尚未能知仲和之志况¶
或人㢤¶
　　　鎮江路録事司題名記¶
<pb:KR4d0505_SBCK_014-23b>¶
鎮江古丹陽郡岸江為城以地望為鉅藩以户版為¶
下路故亦得置録事司署長貳員三統治城闉職務¶
繁簡豈與他有司並㢤然以&KR1185;間之土無根著之民¶
上承大府之供億下徇賔客之迎將窮日力憊精神¶
而為之猶不免乎譙譲凡署是官如被重痼觳然無¶
復施張逸豫之意矣至順二年名進士護都步丁字¶
成之初筮来為其長曰吾有土有民有政有教是豈¶
不可以終致之㢤扵是事為之制而其治必本扵民¶
情未再朞職修事舉向之譙譲胥為愛敬成之亦自¶
以其得之扵人者得之扵心廼大飾署居買石求前¶
任人名氏將序而刻之因寓公汾亭石君来取文以¶
冠其端予曰官有署署有題名以著代也其法出扵¶
<pb:KR4d0505_SBCK_014-24a>¶
國譜人表書其拜罷而人之善惡自不可揜盖凛乎¶
史氏之法之遺矣鎮江之有録事司録事司之有長¶
貳貟自建官来餘五十年往過来續奚啻百十治迹¶
所存宛其未泯然則索照扵鑑考轍扵車一從一改¶
皆吾師法之所在而可以弗思矣乎非成之之強學¶
敏識奚足以語此予故得而具識之至順四年其歳¶
癸酉冬十月庚午記¶
　　　甫里書院記¶
學者質諸聖人苟其言自孔氏則天下後丗取而法¶
之矣論語載言歷敘群聖人之道而繫以三仁八士¶
逸民師摰之倫謂夷齊仲逸張惠少連彼七民者同¶
扵潔身厲行雖不能依乎中庸槩而之道固一丗之¶
<pb:KR4d0505_SBCK_014-24b>¶
髙士㢤不得中行而得狂狷裁其過甚以勉其不及¶
是亦聖人之徒已後乎孟軻論夷清惠和之風而卒¶
歸諸孔子仕止乆速之時觀乎聖人則知賢人足以¶
證夫楊雄氏之言之正矣唐有甫里先生呉人也隱¶
居求志擇乎仁義道徳之塗而以蟬蛻汙濁為潔觀¶
其自憐有賦慨敢諌皷之不陳進善旌之不理而平¶
津閣之不逢其人身隱言放自靖耕釣之中有異乎¶
鳳兮之歌而庶㡬簞瓢之樂則進而齒諸七民之列¶
聖人不沒歸斯受之矣而况立祠薦饗闢館逰歌資¶
扵嗣系之良而成扵守牧之賢扵以彰熙代文治之¶
盛開郡國興化之羙廼若先生非所謂百丗以俟聖¶
人而不惑者欤先生陸氏諱龜䝉字魯望始居臨頓¶
<pb:KR4d0505_SBCK_014-25a>¶
而避地松江南旁甫里里故有祠環而居之皆其族¶
姓雖譜佚莫攻而證諸祀典尚不為無據裔孫徳原¶
服膺儒業竊甞有志扵私淑之事中歳出其餘力建¶
學立師教里中子弟規制粗立間復自念吾姓居呉¶
歷代有聞而自呉縣男徳明以文學顯太宗時文通¶
先生淳光明啖趙氏春秋之學下逮先生髙不仕之¶
節成獨善之名百丗雖逺聞者興起因其禴祠之所¶
在而併築宫以修先聖先師之祀豈不益為可乆緫¶
管趙侯鳳儀聞而韙之為移㢘訪使者按實上之行¶
省次達扵中書而禮部集賢院國子監咸請著甫里¶
書院之額即署徳原為其山長厥既受署滿且代矣¶
而猶篤不能忘益治當具而未能具者扵是燕居有¶
<pb:KR4d0505_SBCK_014-25b>¶
殿妥侑有祠㑹講有堂㳺息有齋翼有堂序宿有次¶
舎雖庖廩圊湢之微無不完飭割私田以供粢盛稍¶
食凡四頃有畸又將束筐幣聘經師開来學而勸奬¶
作興之功出今揔管錢侯光弼為多侯曰是不可以¶
無述也廼請予文刻示永乆謹按先生天后朝宰相¶
元方七丗孫探研六籍窺見奥義而尤邃扵春秋得¶
文通所纂書伏誦而深求之曰君子之扵春秋沒身¶
而己盖方時叔季熏腐竊枋藩翰宣驕朝無正士之¶
迹野有梟獍之群先丗離丗獨立窮而不憫雖徴命¶
叠加堅辭不起身之所䖏無非揆道之權衡而春秋¶
達扵其用矣使當孔子之時引而置之二三子間視¶
㳺夏猶將凂焉大厦將顛一木莫支故寜自偶扵沮¶
<pb:KR4d0505_SBCK_014-26a>¶
溺荷篠之儔以無蹈乎膺喬固滂之轍不然先生豈¶
輕丗肆志者㢤若昔並祠三髙扵松江震澤之上彼¶
固人物物論之攸繫乃今配食先聖籩豆在筵論說¶
在序仰髙鑚堅洋乎如在則夫泝而求之以卒造乎¶
其閫域用則尊主而庇民不用則中清而中權先生¶
之道行則聖人之教立徳原栖遲韋布間䏻推所厚¶
以厚諸其郷觀禮之士固已稱之然黨庠遂序之教¶
則有司存變而之道亦在賢守牧之嘉惠焉耳若先¶
生之立言制行則唐史隱逸有傳此不必著著其関¶
扵名教而足以繫乎逸民之後者若是是為記元統¶
二年歳陽甲戌春三月己丑朔製¶
　　　洞山如存精舍記¶
<pb:KR4d0505_SBCK_014-26b>¶
金華張仁䘮父踰再朞所以慎終而追孝者無所不¶
致其謹既卜兆洞山惟食又相其左為冡舎一區前¶
塋後寢繚以垣墉翼以庖庾門闥騫舒什噐森列凡¶
廜㢝之制略具將命浮屠人居之而以汎埽塋域護¶
眎松柏之役付之間則問名于髙陽許先生先生以¶
如存命之而為之說曰親之亡事之如存焉而所以¶
其如存者則顧其心之思弗思何如耳仁既受而服¶
之又請予為辭以著之盖仁之父諱某字輔之予甞¶
得其郷曲之論知其誠善不伐懿然篤厚人也自少¶
失所天奉母徐居扵別室力生興事一以勤嗇為本¶
人初不見其有為之迹而生道日裕固成扵孝敬洽¶
扵惠和者其效如此生至元庚寅卒元統乙亥得年¶
<pb:KR4d0505_SBCK_014-27a>¶
四十六耳輔之娶徐生子男二長護次即仁女二適¶
武義嚴文奎浦江呉汝霖孫男三士元士慶士權孫¶
女二皆在㓜方護仁之卜是洞山之塋也巖巒搤其¶
脊磵溪束其吭土潤而鮮氣融而浩墓師曰宜卜士¶
曰吉遂坎為玄堂而以至元三年丁丑之歳秋九月¶
癸丑奉柩就窆又謂吾父之致飬扵吾祖母也未甞¶
一日去左右肆今死生異矣而魂氣則無不通亦窾¶
其南別為竁穴以需為他日上夀之藏焉斥田若干¶
𤱔籍之如存取其劵書焚而誓之曰浮屠人之居吾¶
室任吾事者食焉凡葺吾是室之壞者資焉雖吾之¶
子孫不得攘而有之以敗吾之孝焉若䕶與仁所以¶
承考而慎思之者如親之存無弗謹也嗟乎孝子之¶
<pb:KR4d0505_SBCK_014-27b>¶
事其親生則有養矣沒則有䘮矣歛手足形而旋葬¶
之棺周扵衣槨周扵棺土周扵槨若是而已然而厚¶
之為易薄之為儉亦顧其所得為者而為之君子猶¶
謂義也義之所至禮從之矣故楊王孫之欲臝葬以¶
返其真自為則可而充虞之所謂木若羙然此則盡¶
扵人心而不可以其親之義也張氏家有百金之産¶
其賢足以等中人而上之其善足以為子孫數丗之¶
&KR1088;依親沒有䘮為之封窆以錮藏之又為之冡舎以¶
居守之則夫厚其親以厚其身厚其身以厚其郷将¶
無所不致其謹焉厚之歸而仁之著也廼其亡而不¶
亡存而實存豈曰祭之日僾然見乎其位愾然聞乎¶
其歎息之聲是之謂存焉耳然則如存之所以為存¶
<pb:KR4d0505_SBCK_014-28a>¶
求之先生命名之意斯得之矣護仁其善承之㢤先¶
葬一月杓直于酉其日甲戌太常博士栁貫文¶
栁待制文集卷之十四¶
<pb:KR4d0505_SBCK_014-28b>¶
