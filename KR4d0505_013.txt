# -*- mode: mandoku-view -*-
#+TITLE: 待制集
#+DATE: 2015-09-23 10:26:48
#+PROPERTY: JUAN 13

¶
<md:KR4d0505_SBCK_013-1a>¶
<pb:KR4d0505_WYG_013-1a>
欽定四庫全書
　待制集卷十三¶　　　　　　元　栁貫　撰
　　銘¶
　　　豫

章樓銘(有序/)¶
江西等處行中書省治龍興而龍興古揚域豫章其¶郡
名也乃泰定四年秋八月甲子重作南樓于城上¶實備
雉門之制題其榜曰豫章以為治格章明則民¶胥悦豫
有以靈承¶上恩名從其舊具新義焉日既南至大合讌
<pb:KR4d0505_WYG_013-1b>
張樂以¶落之相臣臨席賔寮列爼酒酣歡洽咸謂新兹
傑觀¶増壯南服宜有銘詩昭示永久則以其辭命貫貫
不¶敢讓為之銘曰¶
維皇有野維地有區九土三條辨方制隅揚域入斗<md:KR4d0505_SBCK_013-1b>¶亦
禹所敷春秋戰國撦裂紛如中江而西爰闢邑郛¶畫兹
豫章曵楚引呉漢因秦郡建侯以居提封所既¶海澨嶺
砠洪始名州廢郡之餘雖則分疆百雉維都¶觀察節度
幢纛麾符作鎮開籓列城受呼守牧之良¶若史有譽宋
<pb:KR4d0505_WYG_013-2a>
制遵唐謀師選儒迨更府號考義則疎¶以年而命稽實
本虛¶神元應天統御方輿既定南紀旋安里閭時哉¶裕
宗正位皇儲錫是分地襟江帶湖¶世祖有詔雷行電舒
曰惟龍興由夫澤菹其潛其躍¶乾道與俱異指同音革
之廼孚遂簡宰臣建行中書¶以張國威以宣廟謨亦訓
亦齊無劉無孥課則民庸¶賦則兵車謹修侯度職貢乃
輸富而教之俗恬以愉<md:KR4d0505_SBCK_013-2a>¶其北柴桑其南番禺萬里行涉
不煩戒徒凡四星終¶若閱朝晡治理之成一軌無渝肆
<pb:KR4d0505_WYG_013-2b>
今省署堂昔雌塗¶府舍潭潭孰啟新模據勢雄尊象乎
紫樞兩觀之間¶有列闉闍疏為修閎逹及交衢扇燼揚
埃忽不須臾¶宰臣曰噫責其在余余有兵民企瞻所於
譬諸服𠂻¶袂則有裾函書驛聞報發官帑大寮部役令
丞具需¶陶埴斬材工來于于層構勃興鵬鶱蜃嘘翼翼
闌楯¶隆隆棟桴其崇五仭其廣百膚上冝綴筵下可建
旟¶雲宿藻井霞飄綺櫨西山晴翠時落堦除如慿廣莫¶
如挹方諸湖渌右汎江瀾左紆千帆輻集萬屋鱗鋪¶警
<pb:KR4d0505_WYG_013-3a>
夜嚴昕有鼓錞釪有節干掫有栖漏壺坐息徙倚¶有亭
有廬亦有遊氛不攘而袪宰臣來登税駕踟蹰<md:KR4d0505_SBCK_013-2b>¶曰今高
朗維昔溢洿匪増匪埤匪剔匪刳度不在奢¶名不在誣
即榜豫章在志古初豈惟志古亦民不迂¶爾卜牲釁爾
謀燕胥我有嘉賓爾肅以趨上公維宰¶元衮繡襦色笑
娯賔其虚其徐殽胾既升醪漿載𣂏¶呉絲蜀桐趙玉燕
姝碭極之戲角觝之夫次舉交陳¶卒徼虞虞講禮有容
流風四徂以我豆邊易彼斨殳¶聖人設險有不可踰域
<pb:KR4d0505_WYG_013-3b>
山界谿猶迹之麄治在郡縣¶謂若蒲盧古然今否問牧
棄芻宰臣維垣志範其驅¶大閑克正小體自紓繄此江
粤夥民曠虚八夫四耦¶三嵗一畬畝有遺秉野無逋租
由宰臣賢仁涵義濡¶麟遊鳯鳴可坐以須載瞻臺隍飛
閣渠渠臨兹治城¶如承盤盂由頴陰侯爰始插捄厯數
千年考荂應圖<md:KR4d0505_SBCK_013-3a>¶洪惟寳命天降神扶赫赫宗支一本而
夸前星次焉¶麗于南弧熒光所被川媚壤腴封建之福
在徳不孤¶宰臣作樓非以聚酺固國藩墉有隆無汙民
<pb:KR4d0505_WYG_013-4a>
之戴之¶豈樂以訏陋儒屬辭實繁且蕪請命劖工託諸
碔砆¶
　　　拱北樓銘(有序/)¶
杭為江浙行省治所門雉之制宜壯且麗葢呉山横¶截
治城中如龍鸞翔集不崩不騫舊即東垂築為門¶闕而
交衢達于其下比嵗大徳已亥始因宋朝天門¶遺址闢
隘埤高冠以飛樓為其楹户之北向也扁名¶拱北示尊¶
君親上之誠也閱三十一年天厯己巳十月樓燬¶省具
<pb:KR4d0505_WYG_013-4b>
聞中書以為樓直省東南兵民號令胥此焉出<md:KR4d0505_SBCK_013-3b>¶宜先百
役新兹崇構以竦視瞻不踰時報可乃以圖¶畀府使揆
材庀工梁棟惟良畚築惟堅樓成而枅栱¶鶱飛堊塗昭
煥加于舊矣起至順庚午七月明年九¶月訖工凡役工
一萬六千六百八十六縻鈔以錠計¶一千七百九十有
七米以石計二百九十其崇¶(闕/)　　　天縱廣(闕/)
　尺視其役者杭府達嚕噶齊¶達爾瑪實迪涖其成者
行省平章政事伊實棟阿公¶而左右司都事鄧巨川實
<pb:KR4d0505_WYG_013-5a>
佐經畫又三年為嵗癸酉¶始礲石請文用著成績文曰¶
皇有九有洽于大同基命定命憲天惟聰保邦制治¶建
侯樹公提封四海其旅甡甡堯舜博濟猶病乎仁¶井牧
分疆維以範民睠兹越呉實古南服闢省命相<md:KR4d0505_SBCK_013-4a>¶江閩併
屬界之嶺海繚以溪谷粟米麻絲盬鹽茶荈¶服器之貢
充牣航輦嵗實王府有式有典東南大籓¶曰維錢塘前
臨潮波四周臺隍呉山中亘距奮翼張¶有截崔嵬有崇
闉闍兩觀之間有閣渠渠闌楹北嚮¶實拱皇都乃嵗己
<pb:KR4d0505_WYG_013-5b>
巳守者弗格融風晝揚焚巢釁作¶曽是岧嶤化為㝠漠
宰臣曰吁天工予代是心魏闕¶無乎不在一樓之興民
所瞻對予圖厥新維時是因¶乃度土功乃發官緡相彼
基構益之廣輪其材儲杉¶其飾髹丹雕櫨繡栭露拱雲
欒□爵騰拏如濤湧山¶望氣占氛亦承亦序壺氏縣壺
鼓人擊鼓以警昕昏¶以戒廬旅商出于塗賈藏于市夷
有奉琛使有結軌¶塵海憧憧覿是&KR0347;美來游來登稅于
髙層風清&KR0806;宇<md:KR4d0505_SBCK_013-4b>¶星貫玉繩江湖兩漚日升月恒昔在李
<pb:KR4d0505_WYG_013-6a>
唐武勝名軍¶揚益次杭章章有聞錢氏建國百年四君
宋初籍土¶爰擇牧守涵育既優民訖于富貨資化居工
尚文鏤¶燕遊以時惟豐故豫築臺構亭刳巖治圃騷人
墨客¶興言能賦豈若斯樓䧺據高明不專序賔不主觀
兵¶引首北顧咫尺神京神京嚴嚴民環拱之如轂斯運¶
我約其軧如網斯張我挈其維庶民惟星師尹惟日¶其
分雖殊其誠克一左陟右降如承宥宻斗牛之墟¶方半
萬里太微分光周是四履宅揆良哉民胥樂只¶上公惟
<pb:KR4d0505_WYG_013-6b>
宰宰士惟僚寤寐先憂罔不夙宵金穰嵗兆¶玉燭時調
諸侯之門曰應曰皋有攅畫㦸有建騂旄¶威行令施無
淫無慆星河在上民物在下樓觀巍巍<md:KR4d0505_SBCK_013-5a>¶有截中夏侯度
克脩純錫天嘏嘏吾敢私為¶天子夀化自北南實饗實
右勒辭山石敬拜稽首¶
　　　養正堂銘(有序/)¶
大興君耶律公作堂于信都私第北參政江淛行省¶日
翰林學士承㫖趙公為大書養正堂揭之楹間¶朝夕觀
<pb:KR4d0505_WYG_013-7a>
省有擴充而無懈怠所養所存顧何嘗不在¶于斯哉貫
為之銘曰¶
肖形兩間莫直匪人顱圓趾方載以一身爾心之大¶理
勝故純爾氣之積志壹故神承之葆之在識厥初¶勿亢
以極勿淪以汚勿舎其車賁趾而徒勿腊其毒¶噬肉及
膚曽是幾㣲一動一静有順無違曰此成性¶涵之在中
則莫吾病惟敬則存惟怠則騁敬怠之分<md:KR4d0505_SBCK_013-5b>¶間不容黍乃
相先民示爾繩矩維克端蒙廓大其宇¶不雕以完心焉
<pb:KR4d0505_WYG_013-7b>
童羖以之應物泊無迎將以之制變¶反於眞常繄信都
公含和蓄剛其發不抑徳盛流光¶其光既流内美溢充
謂美伊何養正於中亦施諸人¶弗耀而躬顧瞻堂楣名
昭義豐我徴其訓正以受美¶反正為非得正為是終日
射侯維鵠斯視君子求仁¶侯鵠實似神聖製字乏與正
對目所擊者道無不在¶是心經綸昭晰勿昩我銘公堂
以諗諸内¶
　　　蒼劍石銘(有序/)
<pb:KR4d0505_WYG_013-8a>
越府照磨官林君叔大蓄竒石修勁秀特植置官署¶庭
下嫓貞肖剛石猶人也予過山陰見而愛之乃為¶石製
號作蒼劍石銘<md:KR4d0505_SBCK_013-6a>¶銘曰
誰為龜枿興雲吐霧誰為底柱截波東¶注誰戮防風骨
骸撑拄有植之修非簨非敔不銖而廉不窽而窳¶如英
&KR0806;瑶如玉櫑具既庭既直亦峻亦武字之蒼劍¶以配寳
璐使鎮郊筵百神爾主明徳惟馨式榖是與¶
　　辭
<pb:KR4d0505_WYG_013-8b>
　　　陳貞命字祝辭¶
予友陳君子仁之子貞冠而筮賔字曰履元亦既協¶於
名矣夫元即善也履之而行仁智兼用成已成物¶之功
不其至哉貞來問義乃辭而祝之其¶辭曰
乾有四徳繫天而行自元以始歸復於貞上戴下履¶亦
順而承陰陽之際闔闢降升剛柔相交出入相乘¶不梏
夫氣不囿夫形方其既翕已張其紘及其遂舒<md:KR4d0505_SBCK_013-6b>¶愈韜其
英春必有夏久必有徴使冬不春沍陰以凝¶變而適正
<pb:KR4d0505_WYG_013-9a>
化道乃成體天者人粤惟心亨仁首四端¶與生俱生生
以顯仁智以藏精瘁焉枯枿灼尔春榮¶不斂其實曷鬯
其萌不挹其冲曷就其盈體驗擴充¶一本于誠悦親信
友已分既明推之事物豈有餘贏¶陳生甫冠進學烝烝
幼名冠字字則依名貞字履元¶維以訓程新新不已善
與元并植本既固履善無傾¶去爾幼志爾毋矯輕習爾
幼儀爾毋近刑允兹學功¶聖猷是經吾豈蜩蟬啁啾自
鳴其以予言質諸禮庭
<pb:KR4d0505_WYG_013-9b>
　　　鄭泳冠字祝辭¶
吾里義門鄭氏之老順卿者吾友也筮得穆日始用¶三
加之禮冠其諸孫泳而責之以成人之道焉不鄙<md:KR4d0505_SBCK_013-7a>¶戒賔
過采衰陋夫既席開酌醴字實予責予惟泳以¶潛行為
義潛行乎大川而涉其津涯有從容暇豫之¶意無造次
急遽之容古人每以適道譬之有自來矣¶而順卿又方
敦泳以學予聞諸易範潛之為用不既¶大哉乃為製其
字曰仲潛復申其義為辭祝之既以¶承順卿閑家之美
<pb:KR4d0505_WYG_013-10a>
而又以觀泳之績于其成者固在¶乎此辭曰¶
古人重冠維以責成其成謂何反身而誠忠君信友¶事
親從兄由乎仁義至于踐形三加有禮禮不虚行¶筮賔
命字為敬其名爾生鄭泳早嘗受經未離幼志¶已及弱
齡設筵弁首古訓是程吾觀于水析義甚精¶水圓以折
流而不盈自夫發坎逹于四溟瀹而為漯<md:KR4d0505_SBCK_013-7b>¶瀦而為滎刳
舟任載僅若浮罌員羽不勝由弱故傾¶柔而能剛孰與
水争知其性者不將不迎潛泳其間¶維順之承過涉必
<pb:KR4d0505_WYG_013-10b>
滅浚恒匪貞譬如學功蓄能致亨¶自强不息宵寐夙興
雖泳于涯實游于明弗心之潛¶則㝠于升咨爾生泳學
維烝烝辰哉不競逝波日驚¶晦用遵飬魄將載營潛之
昭之泰道之征徴諸易範¶本之性情字爾仲潛戒爾驕
輕非伏于潛欲抵其平¶滄浪之歌有濯斯纓爾慎持之
如承佩珩爾世孝義¶視爾門旌黍稷維㣲神歆徳馨由
㣲至著有聞無聲¶棄爾孩孺揚爾翹英式祗訓辭以無
忝所生
<pb:KR4d0505_WYG_013-11a>
　¶　贊
　　　姚文公畫象贊<md:KR4d0505_SBCK_013-8a>¶祐治之間¶三宗繼體公如景星光于五緯燕許常楊時
乎並世¶藻火人文咸韶¶帝制¶廟社巍巍風清日麗¶上方
倚公公則歸矣被髪騎麟視世糠秕陟降洋洋¶繄公不
死有肅容儀瞻者敬止¶
　　　王叔能㕘政畫像贊¶
身廊廟而心山林學孔顔而志皋益生色維仁義之¶形
<pb:KR4d0505_WYG_013-11b>
充體皆盛大之積此所以為命世之寳龜陳序之¶𢎞璧
也¶
　　　王繼學畫像贊<md:KR4d0505_SBCK_013-8b>¶粹然氷玉之英展也皇鳯之瑞用則盛之鸞臺鳯閣¶不
用則置之朱崖儋耳老智慮于多艱觀夷險于一¶致固
將挾玉局之飛仙以游夫鴻濛溟涬之際所謂¶瑯瑘之
宗魯公之子而盛徳之世者也¶
　　　韓明善畫像贊
<pb:KR4d0505_WYG_013-12a>
融液粹和渟涵清淑繫道而道日以光藝仁而仁至¶於
熟乃所謂晝錦之旂常有衍宗支蓬萊之雲氣舒¶為篇
目宜其表盛徳之流滋集斯文之胡福我觀之¶人式如
金玉¶
　　　自贊畫像¶
好學而莫或致之望道而未之見也壯而漫仕初何¶與
乎尊榮老而歸休亦焉往而不得乎貧賤也若乃<md:KR4d0505_SBCK_013-9a>¶企卒
嵗之優游服終身之静儉則拄笏而看山飲水¶而著書
<pb:KR4d0505_WYG_013-12b>
尚庶幾可以傲兀夫無窮之世變也¶
　　¶箴
　　　思學齋箴(有序/)¶
清河張翼受經于高陽先生得其端緒而能益致思¶勉
之功可謂善學者矣予以思學名其講肄之齋而¶箴以
發之其辭曰¶
心外無學學原于思思而有得乃驗於為仁陽義陰¶理
公已私克復往來敬義夾持權之有要心實制之¶堯舜
<pb:KR4d0505_WYG_013-13a>
與人同此秉彛勿謂凡民雖聖可希而况學者¶執復有
機是故君子學如恐違方其未思戒爾外馳¶如止水源
不波不隨及其既思毋惑多岐必端其趨<md:KR4d0505_SBCK_013-9b>¶必底于夷若
執權量以計毫厘若引圭臬以奠方維¶克審夫是勿置
爾疑思學之功本末相資學而不思¶如御舍綏思而不
學如行無齎明善擇善真致其知¶進徳修業行見于施
下學上達在爾孳孳思誠而誠¶夫何逺而悦親信友讀
書誦詩涵養擴充罔或弗祇¶繅以藉玉絅以襲衣緝是
<pb:KR4d0505_WYG_013-13b>
内美暢于四支維敬之輿¶維徳之儀彼暴棄者志遁神
離以其邪思果于自欺¶弗踐其形禽獸紳緌五三載籍
典訓具貽後儒翼傳¶秒忽無遺精義妙道日曜月輝思
之而至主善為師¶吾黨張氏嗜善如飴學于高陽涉其
津涯亦既勤止¶牧之愈卑日引月長晝思夕維爰闢齋
居以燕以頥¶榜曰思學名言在兹若工有箴予為之辭
學思自彊<md:KR4d0505_SBCK_013-10a>¶庶幾緝熈¶
　　傳
<pb:KR4d0505_WYG_013-14a>
　　　劉節婦傳¶
劉節婦徐小字柔嘉婺蘭溪人家為大姓世有顯者¶節
婦生二十七年歸同郡金華劉似之似之六世從¶祖諱
渭宋嘉定庚辰對䇿集英殿賜進士第一在州¶里尤為
望家節婦歸閱再期孕而未育似之遘疾死¶及産男也
節婦泣誓曰幸哉劉氏之宗弗墜已吾有¶二心何以見
君地下言訖復哽咽於是劉氏家益落¶節婦惡笄疏服
常如初䘮而所以承祭祀修饋餉與¶出賦租以保門户
<pb:KR4d0505_WYG_013-14b>
者悉身自任之不使有違節愆度¶字其子潛自始學至
于成人為之聘舅女而女焉生<md:KR4d0505_SBCK_013-10b>¶二子一女而潛得年二
十六亦竟卒姑婦相向哭期¶以死守全劉氏家雙行寒
儉一燈夜績臥起相依攻¶苦彌厲然取其紡織之贏以
供鹽醯亦常若有裕久¶之潛所遺二子滋薿薿有立而
女已有從姑能以節¶義自持易奢為儉而婦又以順正
率禮成敎劉氏之¶穪為望家者兹可以自靖于其先矣
節婦今年七十¶一&KR0276;居且四十三年而婦寡亦十又七
<pb:KR4d0505_WYG_013-15a>
年予與節婦¶居異縣不相聞有友葉君謹翁故與似之
交而潛及¶其二子珹衆又嘗從之問學知節婦凡行尤
稔數衆¶為予言之葢歎世有旌復之典而人無自鬻之
心若¶節婦之遭變罹憂鞠窮艱苦斯已甚矣不惟飭諸
其¶躬而已信又能使一介弱婦毅然相從于茹荼食蓼<md:KR4d0505_SBCK_013-11a>¶之中比之再造其家功豈少哉嗟乎節婦之名人固¶不
樂得之而世固偏予之者閔之深而美之至也今¶予所
彌劉節婦行未采于風人名未登于筞牘予獨¶予之以
<pb:KR4d0505_WYG_013-15b>
是名而不疑者稽之里黨之論而㫁以史氏¶之法壹是
人心天理之公而何私之有然則世鑒雖¶或不明而人
心之昭灼俙而未昩彼詫節梲之麗而¶侈閈閎之崇以
為節婦之得傳顓顓藉是亦惑之甚¶矣予竊卑之作劉
節婦傳¶
　　　傅節婦傳¶
節婦陳東陽縣路西里宋鄉貢進士師道女適同縣¶泉
村傅賀生一女而賀亡節婦時年二十四賀世儒¶家素
<pb:KR4d0505_WYG_013-16a>
貧節婦居䘮盡禮晝夜自力于紡績字其女至<md:KR4d0505_SBCK_013-11b>¶成人而
飬其姑甚謹已雖簞食弗給而甘㫖柔毳之¶養必使常
過于厚又三年而姑亡治棺具斂無違禮¶哀瘁毁瘠人
或弗能堪内外婣憐其無子而貧咸勸¶之改適節婦以
死矢于衆曰吾寧餓死無寧幸生乃¶益劬躬殫志節衣
縮口而累凡枲纊穀菽之贏則别¶為之儲□五年始克
舉其舅姑與賀之喪域而窆之¶哭告于廟以其從子似
嗣敎之學而尤不廢于耕㑹¶高陽許先生栖隠八華山
<pb:KR4d0505_WYG_013-16b>
中去傅氏不十里節婦雅¶敬先生遣以束書從之學似
既聞其講說而知夫義¶理之宗緒遂能承節婦之志以
終植其家節婦今年¶六十有一而似既有子矣賀之得
祀與傅氏之宗藉¶以不墜節婦力也里之𦒿耋方上節
婦之志行于縣<md:KR4d0505_SBCK_013-12a>¶于大府請從¶近制加之旌復雖未報下
而節婦之志亦少伸矣貫¶之先人泗洲府君嘗與賀之
諸父同治毛氏詩故相¶善也于是貫作而言曰婦人處
于閨門之内有三從¶之義而無四術之教苟能因其所
<pb:KR4d0505_WYG_013-17a>
性之善而遂其所¶履之正則變愈極守愈堅雖當患難
流離之中而貞¶女烈婦之事史常不失于書然究而觀
之則其薰染¶漸漬必非一日之故有自來哉昔者朱吕
並世東南¶理學極盛之時吾鄉有傅同叔先生學䆳于
經而尤¶有考于天文地理井田封建樂律兵制之書㑹
粹其¶說曰群書百考傳于學者學者尊之曰杏溪先生
而¶不敢字其學必由夫近小以馴致于逺大謂制度文<md:KR4d0505_SBCK_013-12b>¶為之粗有廣大精微之妙故承其講肄者皆體驗切¶實
<pb:KR4d0505_WYG_013-17b>
可以措諸其用而自程其子姓於學益嚴而有節¶晚乃
分其兄子定逺之建安受業文公之門今文公¶集中有
與傅敬子書即其人也賀葢先生之𤣥孫也¶仁義之澤
蓄厚而流滋不得之于禄仕之優而獨發¶之于閨閫之
懿然則¶熈朝旌復之典一舉而得夫傅氏之婦以顯異
之他¶日獨行有傳尚足以表吾儒先之徳之行不獨信
于¶其躬而信于其鄉至于其家婦人女子之被其成化¶
者亦章章可穪如是豈非吾鄉奥學確行之明効大¶驗
<pb:KR4d0505_WYG_013-18a>
也歟貫是以論而著之無使其無傳焉¶
　　　韓節婦傳<md:KR4d0505_SBCK_013-13a>¶韓節婦劉姓絳州正平縣小吏韓筠妻也韓劉同里¶閈
居節婦十八嵗歸為筠婦劉視韓族稍大節婦知¶重其
宗抑首促氣供婦職至元二年筠父子仁病筠¶從醫者
求方注善藥治之其藥雜草石等法當屑為¶劑筠自運
機碾縋軸石墮誤傷足數日風中其瘡死¶明年子仁亦
死筠有弟節婦即去居鄰姆旁舍晝夜¶撫一子一女以
<pb:KR4d0505_WYG_013-18b>
哭曰吾未亡人使吾夫家不墜姓踣¶氏是其責已葢訖
喪屏簪珥益治枲絲理生業輯輯¶有條緒及子有室女
有從則又哭曰吾與娣姒合異¶而同庶其優遊以老乎
節婦始寡家甚㣲今浸浸昌¶裕過其門者識與不識皆
畱目嗟異以為是於鄉俗¶有助大徳二年里耆李彦狀
節婦義行白縣令長令<md:KR4d0505_SBCK_013-13b>¶長為按實上州若府府具上中
書禮部又明年下旌¶復如令筠死時節婦年二十七嫠
居實六十年云嗚¶呼禮慝樂淫乃見節義盛衰損益之
<pb:KR4d0505_WYG_013-19a>
間君子葢深悲¶之而猶喜其章章者如是也新故絳在
晉之虚憂深¶思逺邈有遺緒若節婦所自樹立豈教使
然亦其土¶風哉予客京師見郡國所上孝義交章累牘
喜其厚¶倫叙典之化洽于古昔徴于書作韓節婦傳¶
　　　寗節婦傳¶
寗武宣公河内人材勇善騎射至元中從平江南有¶功
起偏禆為將帥鎮呉而即居之子孫食其保境安¶民之
徳尚數世益滋武宣第三子諱居贇為樞宻院¶㫁事官
<pb:KR4d0505_WYG_013-19b>
者娶通吉氏通吉氏揚州路總管禮之女也<md:KR4d0505_SBCK_013-14a>¶延祐三年
㫁事官卒京師通吉氏纔三十三其長子¶十七仲子未
再周而諸女皆㓜通吉氏自京師扶其¶䘮水陸數千里
還塟河内先塋挾其孤幼廬于墓下¶三年將還呉哭踊
自誓曰吾為寗家婦不得與其夫¶偕老吾力猶能使子
有立而女有從舍是吾無所事¶于世矣即捐去簪珥盛
餙服御取其儉素而益以禮¶自治其身推之以及其家
内外僮指逾千待之各有¶恩意未嘗示之以威而步跬
<pb:KR4d0505_WYG_013-20a>
不敢越節愆度樹其家¶規自祖禰薦祭宗婣慶弔門户
租繇外凡賔客之饗¶燕時節之觀遊靡㬅之色淫哇之
聲不使接于耳而¶動于心間嵗長子九思卒撫其孫欲
其成人而進其¶仲子九齡于學女皆擇所宜歸總管公
踰八秩猶夀<md:KR4d0505_SBCK_013-14b>¶康迎來致養惟謹其所以經紀家事者有
學士大夫¶所未講而能安以行之固天性之善哉里耆
嘉其貞¶節為上其行于郡郡移廉訪使者按實上之行
省以¶次達于中書于是禮部議旌表蠲復如令事下有
<pb:KR4d0505_WYG_013-20b>
司¶為大書貞節通吉氏之門亦表其坊貞節坊云嗟乎¶
節以乘剛處險慎守不變為節義而致亨惟其正焉¶通
吉氏一弱婦人中嵗喪其所天非有禮義之激昻¶詩書
之化𨗳&KR0870;能率徳厲行自其躬以及其家興信¶厚之風
振衰末之俗雖鄒魯習禮之士猶退讓莫與¶之齒易曰
安節吉往有尚然則說以行險安而能亨¶固觀于其世
而可知矣九齡嘗從予學治經故予為¶繫次其事如右<md:KR4d0505_SBCK_013-15a>¶　　書
<pb:KR4d0505_WYG_013-21a>
　　　答臨川危太樸手書¶
去冬歸自錢塘從元性所得前簡入春偶為親舊牽¶連
畱旁近邑再閱月而歸五月初始聞元性將遣人¶西還
因奉數字為答今又被四月十日所惠翰情辭¶繾綣風
誼激昻可見學古之志不凡近如此苐三月¶中附書至
蘭溪者却不曽收亦不知付之何人也所¶需查君碣銘
豈即廣居耶去夏别時見其瘡發頭面¶間似是浮陽上
攻病在脾腎嘗勉其急服補㵼之劑¶後不知遂服與否
<pb:KR4d0505_WYG_013-21b>
果若此則其徴兆已見彼矣比數¶十年學者大抵有自
利之心而志日益卑道日益逺¶夫其自利之心根着于
中則未得謂得未至謂至自<md:KR4d0505_SBCK_013-15b>¶高者恥于問自多者恥于
求而若剽掠纎碎緣餙淺¶末已足以雄夸於制作之林
而為獵取名爵之資矣¶無惑乎頺敗委靡而莫之振起
也獨吾友捐棄俗學¶一意古初謂不肖頗嘗涉迹于是
乃肯過相推予將¶以質其所疑證其所聞而為求端用
力之地此在不¶肖固當竭其單智鼓其盛氣以進吾友
<pb:KR4d0505_WYG_013-22a>
於光明博大¶之域而環顧其中不無瓶罄罍恥之患甚
自恧焉葢¶學以致夫道羣聖人載道之言具于經可見
已古之¶人所以底至于道者亦曰尊聞行知而不敢以
吾一¶已之私係累于其間耳區區愚慮比見鍾陵時已
畧¶陳之今信道如吾友篤志如吾友願一求之羣聖人¶
之經以端其本而㕘之以孟荀揚韓之書以博其趣<md:KR4d0505_SBCK_013-16a>¶又
翼之以周程張邵朱陸諸儒先之論以要其歸涵¶飬益
宻識察益精則發之文章自然極夫義理之眞¶形之歌
<pb:KR4d0505_WYG_013-22b>
詠自然適夫性情之正矣切不可就彼今人¶以日淪于
洿下而莫之救也顧不肖日勉之而未至¶輙復進之吾
友吾友以為何如貫潛伏空山安貧味¶道畏影收聲西
遊之期渺其未卜而吾友又方匏繫¶人門未能以足赴
目相望甚逺暑溽萬萬自厚¶
　　　答宋景濂書¶
承問尺法老嬾不能多記姑即其所省以答來意葢¶自
宋徽廟製大晟樂時禮官用大禹聲律身度之說¶請以
<pb:KR4d0505_WYG_013-23a>
天子中指為寸於是所製器服悉取之以為長¶短廣袤
之節當時固有非之者矣然紫陽文公編類<md:KR4d0505_SBCK_013-16b>¶家禮于深
衣製度條明言度用指尺復注云中指中¶節為寸而秦
溪楊氏又引說文云周製寸尺咫尋皆¶以人之體為法
似亦凖之指尺矣至于造木主條謂¶身高尺二寸博三
寸厚寸二分釋者即援文公之說¶曰周尺當省尺七寸
五分弱程集與書儀誤註五寸¶五分弱温公圖所謂三
司布帛尺即省尺程沙隨尺¶即布帛尺今以周尺較布
<pb:KR4d0505_WYG_013-23b>
帛尺正是七寸五分弱即¶是二說同出一書已不能歸
一况諸家互有同異者¶乎不肖往在禮院時因更造時
饗祭器嘗與議斯事¶而及于尺法院之老吏云庫中有
前代玉尺下庫檢¶索得之其製作極工然校之周尺省
尺又復㣲有强¶弱廷議以為玉尺歴代襲傳葢久尤有
據依遂凖用<md:KR4d0505_SBCK_013-17a>¶玉尺定下其議乃若淮尺浙尺隨方所用
似難凖以¶為法然是尺法非有聲律高下之差不若且
從文公¶之説周尺七寸五分弱者庶有據依吾友以為
<pb:KR4d0505_WYG_013-24a>
何如¶抑吾黨之學體驗擴充其事固不止是願益自察
識¶以進于光大之域此則拙者區區之望也¶
　
　
　
　
　
　
<pb:KR4d0505_WYG_013-24b>
　
　
　
　
　
　
　
　待制集卷十三
