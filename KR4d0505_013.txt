# -*- mode: mandoku-view; -*-
#+TITLE: 柳待制文集
#+DATE: 2015-09-11 16:25:56.460107
#+PROPERTY: ID KR4d0505
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 13
#+PROPERTY: FILE SB04n0313-013柳待制文集-卷第十三.
<pb:KR4d0505_SBCK_013-1a>¶
栁待制文集&KR0195;之十三¶
　銘¶
　　　䂊章樓銘(有序)¶
江西䓁䖏行中書省治龍興而龍興古&KR0045;域豫章其¶
郡名也廼泰定四年秋八月甲子重作南樓子城上¶
實僃雉門之制題其㮄曰豫章以為治格章明則民¶
胥恱豫有以靈承¶
上㤙名&KR0025;其&KR0199;具新義焉日既南至大合讌張樂以¶
落之相臣臨席賓寮列爼酒酣歡冾咸謂新茲傑觀¶
增壮南服宜有銘詩昭示永久則以其辭命䝺䝺不¶
敢譲為之銘曰¶
維星有野維地有區九土三條辨方制隅&KR0045;域入斗¶
<pb:KR4d0505_SBCK_013-1b>¶
亦禹&KR0001;敷春秋戰國撦裂紛如中江而西爰闢邑郛¶
畫茲豫章曵楚引吴漢囙秦郡建侯以居提封&KR0001;既¶
海澨嶺砠洪始名州癈郡之餘雖則分彊百雉維都¶
觀察莭度幢纛麾符作鎮開藩列城受呼守牧之良¶
若史有譽宋制遵唐謀帥選儒迨更府&KR0197;&KR0690;義則踈¶
以年而命稽實本虚¶
神元應天統御方輿既定南紀旋安里閭時㢤¶
&KR0073;宗正位皇儲錫是分地&KR0109;江帯湖¶
世祖有詔雷行電舒曰惟龍興由夫澤菹其潜其躍¶
乾道与俱異指同音革之廼孚遂蕳宰目建行中書¶
以張國威以宣廟謨亦訓亦齊無劉無孥課則民庸¶
賦則兵車謹&KR0113;侯度軄貢方輸富而教之俗恬以愉¶
<pb:KR4d0505_SBCK_013-2a>¶
其北柴桑其南番禺萬里行渉不煩戒徒凡四星終¶
若閱朝晡治理之成一䡄無渝肆今省署堂昔雌塗¶
府舎潭潭孰啓新模㩀&KR0020;䧺尊象乎&KR0181;樞兩觀之間¶
有列闉闍䟽為&KR0113;閎逹及交衢扇燼&KR0045;埃忽不湏&KR0119;¶
宰臣曰嘻責其在余余有兵民企瞻&KR0001;扵譬諸服&KR0168;¶
&KR0209;則有&KR0322;函書驛聞報彂官帑大寮部役令丞具需¶
陶埴斬材工来于于層&KR0799;勃興鵬騫蜃嘘翼翼䦨楯¶
&KR0173;隆棟桴其崇五仞其廣百膚上宜綴莚下可建旟¶
雲宿藻井霞飄綺櫨西山晴翠時落堦除如慿廣莫¶
如挹方諸湖渌右汎江瀾左紆千帆輻集萬屋鱗鋪¶
警夜嚴昕有鼔錞釪有莭干掫有栖漏壷坐息徙&KR0029;¶
有亭有廬亦有逰氛不攘而祛宰臣来登稅駕踟蹰¶
<pb:KR4d0505_SBCK_013-2b>¶
曰今髙朗維昔隘洿匪增匪埤匪剔匪刳度不在奢¶
名不在誣即㮄豫章在志古初豈惟志古亦民不迂¶
尔&KR0114;牲釁尔謀燕胥我有嘉賓尔肅以趋上公維宰¶
玄衮繡&KR0237;色&KR0015;娱賓其虚其徐殽胾既升醪&KR0308;載&KR0445;¶
吴&KR0093;蜀桐趙玉燕姝碭極之戯角觝之夫次舉交陳¶
&KR0816;徹虞虞&KR0688;禮有容流風四徂以我豆籩易彼折殳¶
聖人設險有不可踰域山界谿猶迹之麄治在郡縣¶
謂若蒲盧古然今否問牧棄芻宰目維垣志&KR1688;其驅¶
大閑克正小體自紓繄此江粤夥民曠墟八夫四耦¶
三&KR0010;一畬畝有遺秉野無逋租繇宰臣賢仁涵義濡¶
麟逰鳳鳴可坐以湏載瞻䑓隍飛閣渠渠臨茲治城¶
如承盤盂由頴隂侯爰始鍤捄㦄數千年&KR0690;筮應圖¶
<pb:KR4d0505_SBCK_013-3a>¶
洪惟寳命天降神扶赫赫宗支一本而荂前星次焉¶
麗于南弧熒光&KR0001;&KR0013;川媚壌&KR0254;封建之福在徳不&KR0012;¶
宰臣作樓非以聚酺固國藩墉有隆無汙民之戴之¶
豈樂以訏陋儒属辞實繁且蕪請命劖工託諸碔砆¶
　　　拱北樓銘(有序)¶
杭為江浙行省治&KR0001;門雉之制宜壮且麗蓋吴山横¶
截治城中如龍鸞翔集不崩不騫舊即東垂築為門¶
&KR0453;而交衢逹于其下比嵗大徳已亥始因宋朝天門¶
遺址闢隘埤髙&KR0227;以飛樓為其楹户之北向也篇名¶
拱北示尊¶
君親上之誠焉閱三十一年天暦己巳十月樓燬¶
省具聞中書以為樓宜省東南兵民&KR0197;令胥此焉出¶
<pb:KR4d0505_SBCK_013-3b>¶
宜先百役新茲崇搆以竦視瞻不踰時報可迺以圖¶
&KR0140;府使揆材庀工梁棟惟良畚築惟堅樓成而枅栱¶
騫飛堊塗昭煥加扵&KR0199;矣起至順庚午七月明年九¶
月訖工凡役工一萬六千六百八十六縻鈔以鉈計¶
一千七百九十有七米以石計二百九十其崇¶
　　尺縦廣　尺視其役者杭府逹魯芲赤¶
荅里馬思的涖其成者行省平章政事易釋董阿公¶
而左右司都事鄧臣川實佐&KR0052;畫又三年爲&KR0010;癸酉¶
始礲石請文用著成績文曰¶
皇有九有洽于大同基命定命憲天惟聡保&KR0022;制治¶
建侯&KR0035;公提封四海其旅甡甡尭舜&KR0054;濟猶病乎仁¶
井牧分疆維以範民睠茲越吴寔古南服闢省命相¶
<pb:KR4d0505_SBCK_013-4a>¶
江閩併属界之嶺海繚以溪谷粟米麻絲盬塩茶荈¶
服噐之貢充牣航輦&KR0010;實王府有式有典東南大藩¶
曰唯錢唐前臨潮波四周䑓隍吴山中亘距奮翼張¶
有截崔嵬有崇闉闍兩觀之間有閣渠渠䦨檻北嚮¶
實拱皇都迺&KR0010;己巳守者弗恪融風晝&KR0045;焚巢釁作¶
曾是岧嶤化為㝠漠宰臣曰吁天工予代是心魏闕¶
無乎不在一樓之興民&KR0001;瞻對予圖厥新維時是囙¶
迺度圡㓛迺彂官緡相彼基搆益之廣輪其材櫧杉¶
其飾髹丹雕櫨繡栭霧拱雲欒　爵騰拏如濤涌山¶
堕氣占氛亦承亦序壷氏縣壷鼓人擊鼓以警昕昏¶
以戒㿖旅啇出于塗賈蔵于市夷有奉琛使有結&KR0100;¶
塵海憧憧覿是&KR0606;詭来㳺来登稅于髙層風清瓊宇¶
<pb:KR4d0505_SBCK_013-4b>¶
星貫玉繩江湖兩漚日&KR0155;月恒昔在李唐武勝名軍¶
&KR0045;益次杭章章有聞錢氏建國百年四君宋&KR0004;籍圡¶
爰擇牧守涵育既優民訖于富貨資化居工尚文鏤¶
燕逰以時惟豐故豫築&KR0279;搆亭刳巖治圃騷人墨客¶
興言&KR0014;賦豈若斯樓䧺㩀髙明不專序賓不主觀兵¶
引首北頋咫尺神亰神亰嚴嚴民環拱之如轂斯運¶
我約其軧如網斯張我挈其維庻民惟星師尹惟日¶
其分雖殊其誠克一左陟右降如承宥宻斗牛之墟¶
方半萬里太微分光周是四&KR0130;宅揆良㢤民胥樂只¶
上公惟宰宰士惟僚窹&KR0304;先憂冈不夙宵金穣&KR0010;兆¶
玉燭時調諸侯之門曰應曰臯有攅畫㦸有建騂旄¶
威行令施無滛無慆星河在上民物在下樓&KR0026;巍巍¶
<pb:KR4d0505_SBCK_013-5a>¶
有截中夏侯度克&KR0113;純錫天嘏嘏吾敢私為¶
天子夀化自此南實饗實右勒辭山石敬拜稽首¶
　　　飬正堂銘(有序)¶
大興君耶律公作堂于信都私苐比參政江淛行省¶
日翰林學士　&KR0562;趙公為大書飬正堂掲之楹間¶
朝夕觀　有擴充而無&KR0520;怠&KR0001;飬&KR0001;存顧何嘗不在¶
扵斯㢤䝺為之銘曰¶
肖形兩間莫直匪人顱圓趾方載以一　心之大¶
理勝故純尓氣之積志壹故神承之葆之在識厥&KR0004;¶
勿亢以極勿淪以汚勿舎其車賁趾而徒勿腊其毒¶
噬&KR0079;及膚曾是幾微一動一静有順無違曰此成性¶
函之在中則莫吾病惟敬則存惟怠則騁敬怠之分¶
<pb:KR4d0505_SBCK_013-5b>¶
間不容黍乃相先民示尔繩矩維克　廓大其宇¶
不雕以完心焉童羖以之應物泊無迎&KR0005;以之制變¶
反于真常繄信都公含和蓄剛其發不抑徳盛流光¶
其光既流内羙益充謂羙伊何飬正扵中亦　人¶
弗耀而躬顧瞻堂楣名昭義豐我徴其訓正以受美¶
反正爲非淂正爲是終日射侯維鵠斯視君子求仁¶
侯鵠實似神聖製字之与正對日&KR0001;擊者道無不在¶
是心&KR0052;論昭晣勿昧我銘公堂以諗諸内¶
　　　蒼劒石銘(有序)¶
越府照磨官林君&KR0361;大畜竒石&KR0113;勁秀特植置官署¶
庭下嫓貞肖剛石猶人也子過山隂見而愛之乃爲¶
石製&KR0197;作蒼劒石銘¶
<pb:KR4d0505_SBCK_013-6a>¶
誰為　興雲吐霧誰為㡳柱截波東¶
骨骸撑拄有植之&KR0113;非簨非敔不鈢而廉不窽而窳¶
如英瓊瑶如玉櫑具既庭既直亦峻亦武字之蒼劒¶
以配寳璐使鎮郊莚百神尓主明徳唯馨式糓是与¶
　辭¶
　　　陳貞命字祝辭¶
予友陳君子仁之子貞&KR0227;而筮賓字曰&KR0130;元亦既協¶
扵名矣夫元即善也&KR0130;之而行仁智兼用成已成物¶
之功不其至㢤貞来問義乃辭而祝之其¶
乾有四徳繫天而行自元以始歸&KR0167;扵貞上戴下&KR0130;¶
亦順而承隂陽之際闔闢降&KR0155;剛柔相交出入相乗¶
不梏夫氣不囿夫形方其既翕巳張其紘及其遂舒¶
<pb:KR4d0505_SBCK_013-6b>¶
愈韜其英春必有夏久必有徴使冬不春沍隂以凝¶
變而&KR0408;正化道乃成體天者人粤惟心享仁首四端¶
与生俱生生以顯仁智以藏精瘁焉枯枿燁彼春榮¶
不劔其實&KR0154;鬯其萌不挹其沖&KR0154;就其盈體驗擴充¶
一本扵誠恱親信友巳分既明推之事物豈有餘贏¶
陳生甫&KR0227;進學烝烝&KR0970;名冠字字則依名貞字&KR0130;元¶
維以訓程新新不已善與元并植本既固履善無傾¶
去爾&KR0970;志爾毋矯輕習爾㓜儀爾毋近刑&KR0098;茲學功¶
聖猷是經吾豈蜩蝉啁啾自嗚其以予言質諸禮庭¶
　　　鄭泳&KR0227;字祝辞¶
吾里義門鄭氏之老順卿者吾友也筮得穆日始用¶
三加之禮冠其諸孫泳而責之以成人之道焉不鄙¶
<pb:KR4d0505_SBCK_013-7a>¶
戒賓過采㐮陋夫既与聞酌醴字實予責予惟泳以¶
潛行為義潜行乎大川而渉其津涯有&KR0025;容暇豫之¶
意無造次急&KR0205;之容古人毎以適道譬之有自来矣¶
而順卿又方敦泳以學予聞諸易範潜之為用不既¶
大㢤乃為製其字曰仲潜復申其義為辞祝之既以¶
承順卿閑家之羙而又以觀泳之績于其成者固在¶
乎此辞曰¶
古人重&KR0227;維以責成其成謂何反身而誠忠君信友¶
事親&KR0025;凡由乎仁義至扵踐形三加有禮禮不虚行¶
筮賓命字為敬其名尓生鄭泳早嘗受&KR0052;未離㓜志¶
已及弱齡設莚弁首古訓是程吾觀扵水析義甚精¶
水圓以折流而不盈自夫彂坎逹于四溟瀹而為漯¶
<pb:KR4d0505_SBCK_013-7b>¶
瀦而為滎刳舟任載僅若浮罌員羽不勝由弱故傾¶
柔而&KR0014;剛孰与水争知其性者不&KR0005;不迎潜泳其間¶
維順之承過渉必滅浚恒匪貞譬如學功蓄䏻致亨¶
自彊不息宵&KR0304;夙興雖泳于涯實㳺于明弗心之潜¶
則㝠于&KR0155;咨尓生泳學維烝烝辰㢤不競逝波日驚¶
晦用遵飬魄&KR0005;載營潜之昭之泰道之征徴諸易範¶
本之性情字尓仲潜戒尓矯&KR0127;非伏扵潜欲抵其平¶
滄浪之歌有濯斯纓尔慎持之如承佩珩尓世孝義¶
視尓門旌&KR0927;稷維微神歆徳馨由微至著有聞無聲¶
棄尔孩孺&KR0045;尓翹英式祇訓辞以無忝&KR0001;生¶
賛¶
　　　姚文公書象贊¶
<pb:KR4d0505_SBCK_013-8a>¶
祐治之間¶
三宗繼體公如景星光于五緯燕許常楊時乎並世¶
藻火人文咸韶¶
帝制¶
廟杜巍巍風清日麗¶
上方&KR0029;公公則歸矣&KR0013;&KR0288;&KR0016;麟視世糠秕陟降洋洋¶
繄公不死有肅容儀瞻者敬止¶
　　　王&KR0361;&KR0014;叅政畫像賛¶
身廊廟而心山林學孔顔而志皐益生色維仁義之¶
形充體皆盛大之積此&KR0001;以為命世之寳&KR0027;陳序之¶
弘壁也¶
　　　王繼學畫像賛¶
<pb:KR4d0505_SBCK_013-8b>¶
粹然氷玉之英展也星凰之瑞用則盛之鸞㙜鳳閣¶
不用則置之朱崖儋耳老智慮扵多艱&KR0026;夷險扵一¶
致固&KR0005;挟玉&KR0560;之飛仙以㳺夫鴻濛溟涬之際&KR0001;謂¶
瑯瑘之宗魯公之子而盛徳之世者也¶
　　　韓明善畫象賛¶
融液粹和渟涵清㳤繫道而道日以光藝仁而仁至¶
扵熟乃&KR0001;謂晝錦之旂常有衍宗支蓬萊之雲氣舒¶
爲萹目宜其表盛徳之流滋集斯文之胡福我&KR0026;之¶
人式如金王¶
　　　自賛畫像¶
好學而莫或致之朢道而未之見也壮而漫仕初何¶
与乎尊榮老而歸休亦焉徃而不得乎貧賤也若乃¶
<pb:KR4d0505_SBCK_013-9a>¶
企卒&KR0010;之優㳺服終身之静儉則拄笏而㸔山飲水¶
而著書尚庻幾可以傲兀夫無窮之世變也¶
　葴¶
　　　思學齋葴(有序)¶
清河張生受經于髙陽先生得其端緒而&KR0014;益致思¶
勉之㓛可謂善學者矣子以思學名其講肄之齋而¶
葴以發之其辭曰¶
心外無學學原扵思思而有得乃驗扵為仁陽義陰¶
理公巳私克復往来敬義夾持權之有要心實制之¶
堯舜与人同此秉&KR0156;勿謂凡民雖聖可希而况學者¶
執復有機是故君子學如&KR0178;違方其未思戒尓外馳¶
如止水源不波不随及其既思毋惑多岐必端其趍¶
<pb:KR4d0505_SBCK_013-9b>¶
必底于夷若執&KR0096;量以計豪&KR0522;若引圭臬以奠方維¶
克審夫是勿置尓疑思學之㓛本末相資學而不思¶
如御舎綏思而不學如行無齎眀善擇善真致其知¶
進徳&KR0113;業行見扵施下學上逹在尓孳孳思誠而誠¶
夫何逺而恱親信友讀書誦詩涵飬擴充冈或弗祖¶
繅以藉玉絅以&KR0670;衣緝是内羙暢扵四支維敬之與¶
維徳之儀彼暴棄者志道神離以其邪思果扵自欺¶
弗踐其形禽獸紳緌五三載籍典訓具貽後儒翼傳¶
秒忽無遺精義妙道日曜月輝思之而至主善為師¶
吾黨張氏&KR0285;善如飴學于髙陽涉其津涯亦既勤止¶
牧之愈卑日引月長晝思夕惟爰闢齋居以燕以頥¶
榜曰思學名言在茲若工有葴予為之辭學思自彊¶
<pb:KR4d0505_SBCK_013-10a>¶
庻幾緝熈¶
　傳¶
　　　劉莭婦傳¶
劉莭婦徐小字柔嘉婺蘭溪人家爲大姓世有顯者¶
莭婦生二十七年歸同郡金華劉似之佀之六世&KR0025;¶
祖諱渭宋嘉㝎庚辰對䇿集英殿賜進士苐一在州¶
里尤爲朢家莭婦歸閲&KR0298;期孕而未育佀之遘疾死¶
及産男也莭婦泣&KR0654;曰&KR0273;㢤劉氏之宗弗墜巳吾有¶
二心何以見君地下言訖復哽咽扵是劉氏家益落¶
莭婦惡笄䟽服常如&KR0004;喪而&KR0001;以承祭祀&KR0113;饋饗与¶
出賦租以&KR0854;門户者&KR0662;身自任之不使有違莭愆度¶
字其子潜自始學至于成人爲之聘舅女而女焉生¶
<pb:KR4d0505_SBCK_013-10b>¶
二子一女而潜得年二十六亦竟卒姑婦相向&KR0152;期¶
以死守全劉氏家雙杼寒梭一燈夜績卧起相依攻¶
苦弥厲然&KR0145;其紡織之贏以供鹽醯亦常若有&KR0073;久¶
之潜&KR0001;遺二子滋薿蔑有立而女巳有&KR0025;姑&KR0014;以莭¶
義自持易奢為儉而婦又以順正率禮成教劉氏之¶
祢為朢家者茲可以自靖扵其先矣莭婦今年七十¶
一婺居且四十三年而婦寡亦十又七年予与莭婦¶
居異縣不相聞有友葉君謹翁故与佀之交而潛及¶
其二子珹瑊又甞&KR0025;之問學知莭婦凡行尤稔數數¶
為予言之盖歎世有栓復之典而人無自鬻之心若¶
莭婦之遭變罹憂鞠窮艱苦斯巳甚矣不惟飭諸其¶
躬而已信又&KR0014;使一介弱婦&KR1063;然相&KR0025;扵茹荼食蓼¶
<pb:KR4d0505_SBCK_013-11a>¶
之中比之&KR0298;造其家功豈少㢤嗟乎節婦之名人同¶
不楽得之而世固偏予之者閔之深而羙之至也今¶
予&KR0001;称刘節婦行未采扵風人名未登扵筞牘予獨¶
予之以是名而不疑者稽之里黨之論而断以史氏¶
之法壹是人心天理之公而何私之有然則丗鑒雖¶
或不明而人心之昭灼悕而未昩彼詫節梲之麗而¶
侈閈閎之崇以為節婦之得傳顓顓藉是亦惑之甚¶
矣予竊卑之作劉莭婦傳¶
　　　&KR0019;莭婦傳¶
莭婦陳東陽縣路西里宋郷貢進士師道女適同縣¶
泉村&KR0019;賀生一女而賀亡節婦時年二十四賀世儒¶
家素貧節婦居䘮尽礼晝夜自力扵紡績字其女至¶
<pb:KR4d0505_SBCK_013-11b>¶
成人而飬其姑甚謹已雖簞食弗給而甘旨柔毳之¶
飬必使常過扵厚又三年而姑亡治棺具歛無違礼¶
衰瘁毀瘠人或弗&KR0014;堪内外婣憐其無子而貧咸勸¶
之改適莭婦以死矢于衆曰吾寕餓死無寕幸生乃¶
益劬躬殚志莭衣縮口而累凢枲纊榖菽之羸則别¶
為之儲峙五年始克㪯其舅姑与賀之䘮域而窆之¶
哭告于廟以其&KR0025;子似嗣敎之斈而尤不&KR0440;扵耕㑹¶
髙陽許先生栖&KR0046;八華山中去&KR0019;氏不十里莭婦雅¶
敬先生遣以束書&KR0025;之斈佀既聞其講&KR0003;而知夫義¶
理之宗緒遂&KR0014;承莭婦之志以終植其家莭婦今年¶
六十有一而佀既有子矣賀之得祀与&KR0019;氏之宗藉¶
以不墜莭婦力也里之耆耋方上莭婦之志行于縣¶
<pb:KR4d0505_SBCK_013-12a>¶
于大府請&KR0025;¶
近制加之旌復雖未报下而莭婦之志亦少伸矣貫¶
之先人泗州府君甞与賀之諸父同治毛氏詩故相¶
善也扵是貫作而言曰婦人䖏于閨門之内有三&KR0025;¶
之義而無四術之教苟能因其&KR0001;性之善而遂其&KR0001;¶
履之正則変愈極守愈堅雖當患難流離之中而貞¶
女烈婦之事史常不失于書然䆒而觀之則其薰染¶
漸漬必非一日之故有自来㢤昔者朱吕並世東南¶
理斈極盛之時吾鄉有傳同&KR0361;先生斈邃扵&KR0052;而尤¶
有考扵天文地理井田封建樂律兵制之書㑹粹其¶
&KR0003;曰羣書百考&KR0019;于斈者斈者尊之曰杏溪先生而¶
不敢字其斈必由夫近小以馴致扵逺夫謂制度文¶
<pb:KR4d0505_SBCK_013-12b>¶
為之粗有廣大精微之妙故氶其講肄者皆体驗切¶
实可以措諸其用而自程其子姓扵斈益嚴而有莭¶
晚乃分其兄子㝎逺之建安受業文公之門今文公¶
集中有与傳敬子書即其人也賀盖先生之玄孫也¶
仁義之澤蓄厚而流滋不淂之扵禄仕之優而獨彂¶
之扵閨閫之懿然則¶
熈朝旌復之典一㪯而得夫傅氏之婦以&KR0139;異之它¶
日獨行有淂尚&KR0085;以表吾儒先之徳之行不獨信于¶
其躬而信于其郷里扵其家婦人女子之&KR0013;其成化¶
者亦章章可称如是豈非吾鄒奥斈確行之眀効大¶
驗也欤貫是以論而著之無使其無傳焉¶
　　　韓莭婦&KR0019;¶
<pb:KR4d0505_SBCK_013-13a>¶
韓莭婦劉姓絳州正平縣小吏韓筠妻也韓劉同里¶
閈居莭婦十八&KR0010;歸為筠婦劉視韓族稍大莭婦知¶
重其宗抑首促氣供婦軄至元二年筠父子仁病筠¶
&KR0025;醫者求方注善藥治之其藥&KR0258;草石䓁法當屑為¶
劑筠自運機碾縋軸石堕誤傷&KR0085;數日風中其瘡死¶
明年子仁亦死筠有弟莭婦即去居鄰姆㫄舎晝夜¶
撫一子二女以哭曰吾未亡人使吾夫家不隊姓踣¶
氏是其責巳盖訖䘮屏簮珥益治枲&KR0093;理生業輯¶
有條緒及子有室女有&KR0025;則又&KR0152;曰吾与娣姒合異¶
而同庻其優逰以老乎節婦始寡家甚微今浸浸昌¶
&KR0073;過其門者識与不識皆㽞目嗟異以為是扵郷俗¶
有助大徳二年里&KR0132;李彦状莭婦義行白縣令長令¶
<pb:KR4d0505_SBCK_013-13b>¶
長爲按實上州若府府具上中書禮部又明年下旌¶
復如令筠死時莭婦年二十七嫠居實六十年云嗚¶
呼禮慝樂滛乃見莭義盛衰損益之間君子盖深悲¶
之而猶喜其章章者如是也新故絳在晋之墟憂深¶
思逺&KR0684;有遺緒若莭婦&KR0001;自&KR0035;立豈教使然亦其&KR0095;¶
風㢤予客亰師見郡國&KR0001;上孝義交章累牘喜其&KR0779;¶
倫叙典之化冾于古昔徴扵書作韓莭婦傳¶
　　　寗莭婦&KR0019;¶
寗武宣公河内人材勇善&KR0016;射至元中&KR0025;平江南有¶
功起偏禆爲&KR0005;帥鎮吴而即居之子孫食其保境安¶
民之徳尚數世益滋武宣苐三子諱居贇爲樞密院¶
㫁事官者娶獨&KR0123;氏獨&KR0123;氏&KR0045;州路総管禮之女也¶
<pb:KR4d0505_SBCK_013-14a>¶
延祐三年㫁事官&KR0816;亰師獨&KR0123;氏纔三十三其長子¶
十七仲子未&KR0298;周而諸女皆㓜獨&KR0123;氏自亰師扶其¶
喪水陸數千里還&KR0089;河内先塋挾其&KR0012;㓜廬于墓下¶
三年&KR0005;還吴哭踊自&KR0654;曰吾為寗家婦不得与其夫¶
偕老吾力猶&KR0014;使子有立而女有&KR0025;舎是吾無&KR0001;事¶
扵世矣即&KR0162;去簮珥盛飾服御&KR0145;其儉素而益以禮¶
自治其身推之以及其家内外僮&KR0204;逾千待之各有¶
息意未甞示之以威而歩跬不敢越莭愆度樹其家¶
規自祖祢薦&KR0021;宗婣慶弔門户租繇外凡賔客之饗¶
燕時節之觀逰靡㬅之色滛哇之聲不使接扵耳而¶
動扵心間&KR0010;長子九思&KR0816;撫其孫欲其成人而進其¶
仲子九齡扵學女皆擇&KR0001;冝歸捴管公踰八秩猶壽¶
<pb:KR4d0505_SBCK_013-14b>¶
康迎来致飬惟謹其&KR0001;以經紀家事者有學士大夫¶
&KR0001;未講而&KR0014;安以行之固天性之善㢤里&KR0132;嘉其貞¶
莭為上其行于郡郡移㢘訪使者按實上之行省以¶
次逹于中書扵是禮部議旌表蠲復如令事下有司¶
為大書貞莭獨&KR0123;氏之門亦表其坊貞莭坊云嗟乎¶
莭以乗剛䖏險慎守不變為義莭而致亨帷其正焉¶
獨&KR0123;氏一弱婦人中&KR0010;䘮其&KR0001;天非有理義之激昻¶
詩書之化導獨䏻率徳厲行自其躬以及其家興信¶
厚之風振衰末之俗雖鄒魯習禮之士猶退譲莫与¶
之齒易曰安莭吉注有尚然則&KR0003;以行險安而&KR0014;亨¶
固&KR0026;扵其世而可知矣九齡甞&KR0025;予學治經故予為¶
繋次其事如右¶
<pb:KR4d0505_SBCK_013-15a>¶
　書¶
　　　荅臨川危太樸手書¶
去冬歸自錢塘&KR0025;元性&KR0001;得前蕳入春偶爲親舊牽¶
連㽞㫄近邑再閱月而歸五月&KR0004;始聞元性&KR0005;遣人¶
西還因奉數字爲荅今又&KR0013;四月十日&KR0001;恵翰情辞¶
繾綣風&KR0105;激昻可見學古之志不凡近如此苐三月¶
中附書至蘭溪者&KR0077;不曾&KR0053;亦不知付之何人也&KR0001;¶
需查君碣銘豈即廣居耶去夏别時見其瘡彂頭面¶
間似是浮陽上攻病在脾腎甞勉其急服&KR0024;瀉之劑¶
後不知遂服与否果若此則其徴兆巳見彼矣比數¶
十年學者大扺有自利之心而志日益卑道日益遠¶
夫其自利之心根著于中則未得謂得未至謂至自¶
<pb:KR4d0505_SBCK_013-15b>¶
髙者恥扵問自多者耻扵求而若剽掠纎碎縁飾淺¶
末巳&KR0085;以䧺夸扵制作之林而為獵&KR0145;名爵之資矣¶
無惑乎頺敗委靡而莫之振起也獨吾友&KR0162;棄俗學¶
一意古&KR0004;謂不肖頗甞渉迹扵是乃肯過相推予&KR0005;¶
以質其&KR0001;疑證其&KR0001;聞而為求端用力之地此在不¶
肖固當竭其單智鼓其盛氣以進吾友扵光眀&KR0054;大¶
之域而環頋其中不無瓶罄罍恥之患甚自恧焉盖¶
學以致夫道羣聖人載道之言具扵經可見巳古之¶
人&KR0001;以厎至扵道者亦曰尊聞行知而不敢以吾一¶
已之私係累扵其間耳區區愚慮比見鍾&KR0092;時已略¶
陳之今信道如吾友䔍志如吾友願一求之羣聖人¶
之&KR0052;以端其本而參之以孟苟楊韓之書以&KR0054;其趣¶
<pb:KR4d0505_SBCK_013-16a>¶
又翼之以周程張邵朱陸諸儒先之論以要其歸涵¶
飬益宻識察益精則發之文章自然極夫義理之真¶
形之歌詠自然適夫性情之正矣切不可模倣今人¶
以日淪扵洿下而莫之救也頋不肖日勉之而未至¶
&KR0186;復進之吾友吾友以爲如何貫潜伏空山安貧味¶
道畏影&KR0053;聲西㳺之期渺其未&KR0114;而吾友又方匏繫¶
人門未&KR0014;以足赴目相朢甚逺暑溽万万自&KR0779;¶
　　　荅金華宋景濂書¶
承問尺法老&KR0568;不䏻多記姑即其&KR0001;省以荅来意盖¶
自宋徽廟製大晟樂時禮官用大禹聲律身度之&KR0003;¶
請以天子中&KR0204;爲寸扵是&KR0001;製噐服&KR0662;&KR0145;之以爲長¶
短廣袤之莭當時固有非之者矣然紫陽文公編類¶
<pb:KR4d0505_SBCK_013-16b>¶
家禮扵深衣製度條眀言度用&KR0204;尺復注云中&KR0204;中¶
莭為寸而秦溪楊氏又引&KR0003;文云周制寸尺咫尋皆¶
以人之體為法似亦凖之&KR0204;尺矣至扵造木主條謂¶
身髙尺二寸&KR0054;三寸&KR0779;十二分釋者即援文公之說¶
曰周尺當省尺七寸五分弱程集与書儀誤註五寸¶
五分弱温公圗&KR0001;謂三司布帛尺即省尺程沙随尺¶
即布帛尺今以周尺較布帛尺正是七寸五分弱即¶
是二&KR0003;同出一書已不䏻歸一况諸家互有同異者¶
乎不肖往在禮院時因更造時饗祭噐甞与議斯事¶
而及扵尺法院之老吏云庫中有前代玉尺下庫檢¶
索得之其製作極工然校之周尺省尺又復㣲有强¶
弱廷議以為玉尺厯代&KR0670;傳盖久&KR0057;有據依遂準用¶
<pb:KR4d0505_SBCK_013-17a>¶
玉尺㝎下其議乃若淮尺浙尺随方&KR0001;用佀難凖以¶
為法然是尺法非有聲律髙下之差不若且&KR0025;文公¶
之說周尺七寸五分弱者庻有㩀依吾友以為何如¶
抑吾黨之學體驗擴充其事固不止是願益自察識¶
以進扵光大之域此則拙者區區之朢也¶
栁待制文集卷之十三¶
<pb:KR4d0505_SBCK_013-17b>¶
<pb:KR4d0505_SBCK_013-17b>¶
