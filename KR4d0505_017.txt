# -*- mode: mandoku-view -*-
#+TITLE: 待制集
#+DATE: 2015-09-23 10:26:49
#+PROPERTY: JUAN 17

<md:KR4d0505_SBCK_016-18b>¶<md:KR4d0505_SBCK_017-1a>¶
<pb:KR4d0505_WYG_017-1a>
欽定四庫全書
　待制集卷十七¶　　　　　　元　栁貫　撰
　

　序¶
　　　蔡氏五慶圖詩序¶
自養老引年之禮不見於庠序而家自為政人自為¶俗
雖以君子庶人之老貴富有於其身者曽不得隨¶年為
品以享夫貳膳常珍之奉則徒行徒食猶為限¶於力制
不獲已然也至於與之疑年而辱之泥塗抑¶豈先王示
<pb:KR4d0505_WYG_017-1b>
慈惠訓孝弟意哉夫以五十也杖而不從¶力政八十與
之杖而復其子九十就問焉而復其家¶所為引户校年
隆禮備養而優游於侯道之中者或¶不能得之於上而
子孫燕私之際乃能時其涼燠蚤¶暮之節適其肥甘輕
煖之宜樂其志以不違其心則<md:KR4d0505_SBCK_017-1b>¶亦一家之曽閔一鄉之
四代而已學者謂其有仁義¶之施焉録而著之固亦綱
維世變之一機也淛東廉¶訪使者治吾婺自予歸里亟
聞其掾蔡君君美之賢¶間雖一二見終未悉其所以賢
<pb:KR4d0505_WYG_017-2a>
也今年夏忽以書致¶吳郡朱澤民所為作五慶圖要予
序葢君美世家緜¶竹而僑居雲間大母徐九十猶在養
父檜巖翁亦且¶踰乎楚萊兒戲娛親之嵗矣於是君美
復有三子二¶孫蘭菲芝曄服和襲順每時節上壽五世
一堂陳饋¶羞耉休有令儀天之顧綏蔡氏厚矣而君美
又能不¶薄其厚既託之繪事以寫夫不可名言之盛復
求能¶言之士聲之詠歌流之筦絃以章兹一門休顯之
符¶詩曰孝子不匱永錫爾類又曰樂只君子遐不黄耉<md:KR4d0505_SBCK_017-2a>¶
<pb:KR4d0505_WYG_017-2b>
然則天之厚君美者寧獨其身而諸君子之所以為¶君
美厚者又寧獨于其一人一家哉顧今養老引年¶之禮
失于庠序者如彼而得于燕私者如此則孝弟¶仁義之
端斷自君美發之木鐸采焉彤筆書焉若畫¶與詩與夫
不腆之言則亦未為無徴乎爾¶
　　　江浙行省左右司題名序¶
行省得畫地統民其職制眎内中書而合左右曹為¶一
司官號宰屬署郎中員外郎員四都事員三率用¶省臺
<pb:KR4d0505_WYG_017-3a>
名臣凡外廷之謀議庶府之禀承兵民之號令¶財賦之
簡稽左右司實贊其决而宰相質其成焉重¶其任故隆
其選也省以江浙名而治于杭者有地方¶數千里統名
城三十三在江以南屹為巨鎮而土貢<md:KR4d0505_SBCK_017-2b>¶方輸之嵗上京
師者尤為天下最矣夫自建官以來¶由是而調元揆路
執法南端者代不乏人葢其學術¶事業彰於既試朝廷
信之天下賢之後世稱之其¶所自致如是官豈能以重
夫人人能重之耳至順三¶年蒼龍壬申之嵗魚臺賈君
<pb:KR4d0505_WYG_017-3b>
東垣袁君臨沂王¶君實居是官而揆衡丞弼適皆一時
廊廟之良笙鏞¶協和金玉舂應職修事舉方面晏安因
得考求故實¶彌縫闕典既列今任人名氏鑱諸樂石而
前是之嘗¶官於是者亦并表而繫之且虛其左方以俟
來者之¶繼書焉嗟乎江浙之有行省行省之有左右司
固有¶國之常經而斯民所恃以為安者也今為官紀人
而¶其人之所以不朽而常存與夫隨世湮滅而無聞者<md:KR4d0505_SBCK_017-3a>¶則有在矣傳曰三人行必有我師焉詩曰殷鑒不逺¶在
<pb:KR4d0505_WYG_017-4a>
夏后之世然則宦轍之更代往過來續新新無窮¶前修
之軌躅即方來之監視指目具嚴箴訓斯存有¶官君子
尚敬之哉¶
　　　朱節婦吳氏序¶
婦人有一醮之禮有三從之義守以勿失惟其正焉¶然
而萬有一不幸嗣𦙍未立奄䘮所天乃能免夫入¶室之
嗟汔遂承宗之託君子之論亦烏得不表而著¶之以興
信厚之風以振衰末之俗夫豈為一匹婦私¶哉武唐故
<pb:KR4d0505_WYG_017-4b>
亭魚臺下邑其地在髙平方與之北邇聖¶人之居而漸
涵聖人之澤其來尚矣民有吳氏女生¶十七年嫁為同
縣朱某婦入門而舅姑善其祗順婣<md:KR4d0505_SBCK_017-3b>¶黨化其穆雍饋奠
無違禮内外無違言閲六年某以¶疾終一女生再朞父
母舅姑憐之為謀改適吳泣涕¶垂頤引刀刲臂肉雜燎
香鼎中以死自誓曰夫既以¶身事人而有二心即亡何
以見吾夫父母舅姑亮其¶確誠不能奪及終䘮益嚴孝
養而自力于機杼教其¶女使服女事擇所從必於良族
<pb:KR4d0505_WYG_017-5a>
始吳將歸朱時妾張¶舉子數月已而張亡吳躬為保撫
恩意醲郁人不知¶其非已出也壯受室有女三嵗年二
十五亦竟卒吳¶既請於族衆為立後而尤愛鞠其女方
舅亡姑老寒¶則以身温其衾席食飲必具㫖甘姑嘗瘡
瘍發手指¶節間痛甚吳旦暮為吮瘡傅藥瘡尋愈人以
為孝感¶葢得壽八十三以没朱氏素艱儉而吳惸然一
婦人<md:KR4d0505_SBCK_017-4a>¶幸哉有庶子又早夭㣲吳婦則父母無所藏而祚
𦙍¶無所承嗟夫禮義人之大閑學為大夫士猶鮮克真
<pb:KR4d0505_WYG_017-5b>
知而允蹈之則若吳婦之堅節特操深智達慮雖天¶性
實然而其土風近厚固不為無助尚可湮没而無¶傳哉
江淛行省左右司郎中賈君惟貞朱氏壻也間¶為予道
其外姑卓行如是故竊為之序以俟夫觀民¶風者采焉¶
　　　宰淵㣲挽詩序¶
淵㣲鍊師與京兆杜原父為方外友前是二十年予¶因
原父識鍊師見其&KR0751;形華髮葛巾藜杖相羊湖山¶雲月
間無求于人而意每自得以為依隱玩世若吳¶宗元元
<pb:KR4d0505_WYG_017-6a>
丹丘之倫其制行未必過是也原父比辭徴<md:KR4d0505_SBCK_017-4b>¶栖遯武夷
山中間以書來招鍊師錬師攝衣偪屨欣¶然赴之至未
旬浹一昔化去鍊師之以死託原父與¶原父之能承其
託亮哉是心矣夫今原父卜山中左¶渠源之竁奉鍊師
冠劒以藏而虎林遊居之英苟知¶鍊師者咸相率寄詩
以相紼者之謳葢得如干什焉¶鍊師揚産而遊方之外
其居虎林最久交天下士最¶廣肆今御猋風以上征顧
名山而一息其神飄飄如¶鸞皇之薄乎重𤣥豈復有悲
<pb:KR4d0505_WYG_017-6b>
鳴蹢躅之意而諸君子¶者因其不能自已之情形諸聲
嗟氣歎之間壹是屈¶平逺遊郭璞遊僊之遺韵不為蒿
里薤露怨復惻怛¶之新聲凡在編者皆可傳也哀死有
詩詩則有序自¶三良黄鳥始然則序而傳之亦可也睠
懐慕卜厥有<md:KR4d0505_SBCK_017-5a>¶序義予之厚鍊師豈在諸君子後哉予則
東陽栁某¶道傳也¶
　　　金石例序¶
六經唯春秋有例謂其以一字制褒貶可舉此而通¶彼
<pb:KR4d0505_WYG_017-7a>
也史氏用其法載言紀事故亦有凡有例然春秋¶寓聖
王經世之大權太史公倣之以為史記徒例云¶乎哉自
先秦兩漢而下論譔功業為銘為誄著之金¶石其斧衮
侔乎春秋其銖量槩乎史氏使無例以為¶之統紀則漫
且靡矣金石例之作其殆得諸此乎昔¶予入教國子潘
文簡公以集賢侍讀學士領大司成¶每休暇造公見其
簡册紛披筆墨交錯稍即問公此¶何為邪公曰吾修金
石例彚聚既繁資取亦富固若<md:KR4d0505_SBCK_017-5b>¶是耳予甚疑焉以為言
<pb:KR4d0505_WYG_017-7b>
之精者為文推原事始究極¶物變抑揚開闔傍通互用
求之於例例盡則止孰若¶求之無例之例為有得乎方
將從公寤疑而公殁于¶是餘十年矣公之嗣子同知嘉
定州事某乃出斯文¶言將刻梓以承公志請予序予葢
始得而觀之斯例¶也先括例次類例取于韓氏者十嘗
八九謂韓之鉅¶文起八代之衰薾而反之於正有春秋
屬辭比事之¶敎焉而例在其中矣懿哉公之用心也肆
今而後冶¶金伐石誄徳銘功示一王之製作垂景鑠於
<pb:KR4d0505_WYG_017-8a>
無窮則¶斯例之傳其亦有功於韓者哉由是而充之雖
至于¶春秋史記可也元統二年嵗次甲戌春正月七日
東¶陽栁貫序<md:KR4d0505_SBCK_017-6a>¶　　　俞器之詩集序¶
鄉友俞君器之既冠流離燕薊間閔其生之不淑而¶悼
其志之莫伸間則作而言曰困而不學民斯下矣¶予世
之困者由困致亨有學而已因自夙夜鞭辟於¶學久之
登名天官有仕資矣凡其窮居獨處單行逺¶適所感有
<pb:KR4d0505_WYG_017-8b>
蹙舒所逢有離合一發於詩而和平淡泊¶之音見於言
間予是以知器之有致亨之具而詩其¶寓耳延祐初予
客京師器之亦自餘暨代還益流落¶不偶而氣足以昌
其詩者固未嘗餒每一過從則呼¶酒引滿取自作詩歌
吟賈勇為樂洎予入敎國子而¶器之懷廬江令尹章南
出矣又数年予遷奉常則聞¶器之既受代即死廬江器
之無子其婦羅氏數千里<md:KR4d0505_SBCK_017-6b>¶奉匶還買地卜葬且為之立
後凡所以經紀家事者¶尤盡心焉今又將刻其所著詩
<pb:KR4d0505_WYG_017-9a>
而請予序其篇端羅¶氏之不忍遂死其夫如是哉羅氏
故翰林直學士羅¶公漢臣女始羅公得器之於僇辱中
而妻以是女於¶時器之母子未相聞也于後器之得官
歸母尚無恙¶羅氏之致養於其姑者甚謹葢器之之遭
兵禍以有¶母故器之之以身狥孝訖全其母與羅氏之
欲表其¶夫以資不朽是皆天典民彛之所以不泯而常
存者¶也况其詩之有關於世敎若讀通鑒諸作真得史
外¶傳心之要雖欲不傳得乎器之凡行有翰林應奉黄
<pb:KR4d0505_WYG_017-9b>
君溍所次俞孝子傳在此可畧也¶
　　　送叚吉甫州判序<md:KR4d0505_SBCK_017-7a>¶科目取人之一路而其消息盈虛則視時向背唐宋¶盛
際固嘗屢得其機矣糊名考校之法雖詳且密而¶已與
夢卜求賢之意同一轉移傳曰當其可之謂時¶時之所
向人才係之非其機歟予學不遭時而老既¶偪之獨於
人才之進退有槩於心故自延祐設科以¶來觀一士之
升名則喜見顔間以為人才國之元氣¶封培䕶養至於
<pb:KR4d0505_WYG_017-10a>
有成夫豈一日之積譬諸稼穡滅裂¶而種之鹵莽而收
之望其囷倉之贏烏可得哉始予¶未識吉甫而讀其所
為詩氣浩而志充聲長而光潔¶知其中之所存有不屑
屑者焉于後吉甫舉于其鄉¶上南宫得髙第予客京師
吉甫不鄙定交予意吉甫¶出賦燈棋月柝之詩入吟絲
綸鐘鼓之句為日久矣<md:KR4d0505_SBCK_017-7b>¶今年春予以流落不偶薄遊中
吳則聞吉甫由常熟¶州判官受代將北上錄其近作數
十篇寄予益恬夷¶容曵恱可心目予是以知吉甫之優
<pb:KR4d0505_WYG_017-10b>
於政而邃於詩¶雖不近名名固隨之昔白樂天劉夢得
皆以進士久¶次典州于吳採摘物景描摹山水謳吟畧
徧非惟二¶公去不忘呉而吳人之思公者亦曰山川寂
寥閴乎¶無聞以二公之去此久也常熟名州於吳為屬
郡吉¶甫少嘗侍宦遊焉畫㦸清香之適豈能貸夫角弓
嘉¶樹之思吉甫去是而羽儀入朝凌青遡紫直不旬月¶
間耳觀時所向發舒夙學使決科取士之効顯白於¶天
下予雖退老山林尚能歌棫樸之雅以興君子之¶風於
<pb:KR4d0505_WYG_017-11a>
其行也先之以言<md:KR4d0505_SBCK_017-8a>¶　　　提舉司㕔壁題名序¶
予至官之明年稍葺署居完故益新既又稽藏牘得¶前
任人名氏并其涖官遷秩之嵗月興起蕭公許公¶正貳
員總廿五人將刻列于石而虛其左方以俟來¶者之繼
書焉即冠以序序曰提舉學事古無是官宋¶中世建學
立師始用是入銜㝷復省減而以轉運使¶副涖其程試
進黜之要有勸誘無徴令統屬既尊時¶議稱為學臺¶國
<pb:KR4d0505_WYG_017-11b>
朝稽古右文制定官名提舉儒學乃得專署初猶¶分領
諸道後唯行中書治所合置一司雖視秩第五¶而臨㨿
乎校庠序之上曹務甚簡師資攸繫非舘閣¶掌故之臣
聲實兼茂者固莫宜居之余以晚出後至<md:KR4d0505_SBCK_017-8b>¶企瞻前修未
嘗不赧然而慙悚然而懼葢鄭公許公¶於余為執友貢
公劉公比接班行而吳公方今儒林¶之望也執軌轍之
似昧衡轅之非徒欲希風躡景以¶竊睨其光塵殆不啻
效下里之顰慕墊角之巾迹之¶愈近而求之愈逺矣嗚
<pb:KR4d0505_WYG_017-12a>
呼余所偶得者名也其不可¶必得者實也孰開其先孰
引其後因余之孱而併泯¶群彦之實之美豈理也哉夫
承徽乎照乘之珍而延¶昭乎炳燭之隣此余之所恃以
全而且以祈之方來¶者耳序而伸之則何讓焉泰定四
年冬十又二月廿¶五日東陽栁貫序¶
　　　威喇特氏三子命字序¶
西洛威喇特叔敬故嘗與予遊他日見其三子而問字<md:KR4d0505_SBCK_017-9a>¶焉
予曰父之愛子無所不至善其名所以善其身孟¶子謂
<pb:KR4d0505_WYG_017-12b>
責善則離是主恩與義而言之也夫以離為不¶祥而以
善為不足責不幾乎傷恩而賊義豈誠愛其¶子者哉今
子愛之而欲其之善得為父之道矣予請¶繹其所以名
之意而字其冢子洵曰宗直其中子溶¶曰宗理其季子
淳曰宗厚而為之辭曰直言徳理言¶用厚言本也葢字
書謂洵水名詩人假為忱恂之恂¶故釋詩者即訓洵為
信其曰洵直曰洵美者必其中¶之直而後外之美形焉
此直内之敬而旡妄之誠所¶由立也至若從水從容而
<pb:KR4d0505_WYG_017-13a>
為溶從水從享而為淳按¶韵書溶水盛貌也淳質也曰
盛曰質求之于義各有¶攸主矣且天下之至動者莫如
水盛而不溢安而弗<md:KR4d0505_SBCK_017-9b>¶撓則動静相形淵洄淪漣而文理
生焉夫理以用言¶似矣而以厚言本何哉盍亦反其始
耳故達必涓涓¶盈不瀰瀰如齊在盎沈浸醲郁芬芳欝
勃無弗厚也¶雖然學為人子學為人弟求諸吾身而已
惟心無私¶曲則自知之明自信之篤而善為誠善徳為
實徳矣¶然則直非學者之始事乎乃至葆慎於盛大流
<pb:KR4d0505_WYG_017-13b>
衍之¶餘而晦藏于文理昭晰之後期負質其弗虧俾單
厚¶而益固則理之與厚又豈非學者知終之事乎嗚呼¶
養之不直文何所施藻繢之華由質乃見兄兄弟弟¶一
本相成三子之年予不可及矣因子言而有發焉¶是則
叔敬不鄙問字之意云耳予欲隱安得而隱哉¶
　　　送王雲卿敎授赴官嚴陵序<md:KR4d0505_SBCK_017-10a>¶雲卿淳熙卿相魯公諸孫也年方盛壯學有端本今¶將
敎授嚴陵行日薄里友皆為詩若文致祝䂓之意¶而以
<pb:KR4d0505_WYG_017-14a>
首簡授予序序曰士一命而以詩書禮樂施敎¶於邦國
其職葢與侯伯侔重矣侯伯以政校官以教¶教不足而
後有政以翕張之則教道之任豈不尤重¶乎哉嚴陵與
吾婺壤相接也東萊成公初筮為其校¶官日張宣公實
綰郡符聲應氣求化孚惠洽一時交¶相引重望如鄒魯
其所以為教為政有出于詩書禮¶樂之外者乎今其迹
班班而在著之家集可按知也¶雲卿以其所聞推之為
教吾見其衍裕充溢真能易¶古人之所難而軼於今人
<pb:KR4d0505_WYG_017-14b>
真易易耳雲卿居城西姜¶塘之上成公昔取大易麗澤
講習之意以名所居之<md:KR4d0505_SBCK_017-10b>¶齋其地去不百武雲卿之先府
君成齋先生尤能有¶㑹于心以其世學迓續前開風徽
未冺也雲卿行哉¶攬蒼泱之清氣寫蕭灑之遺情教道
之昌是亦前人¶而已予所謂與侯伯侔重者葢在此而不
在彼也雲¶卿行哉¶
　　　送白彦昭序¶
栁子謝歸浦陽之明年邑之屬鄉興賢廵檢白君彦¶昭
<pb:KR4d0505_WYG_017-15a>
三年宦成矣將以月日代里友吳立夫為裒詩贈¶錢而
虛其首簡授栁子序余葢未嘗接君而烏乎言¶立夫曰
吾客授馬建山中邇彦昭之署居見彦昭恂¶恂畏謹方
業于讀書講聞理道如無所事事者及退¶迹其實則囬
溪疊嶺百餘里間雖荒年饑嵗民甚因<md:KR4d0505_SBCK_017-11a>¶悴一柝之驚一
尨之警寞無聞焉農甿樵𨽻囿君之¶惠者知君治任有
日愕眙吁駭謀為㽞行計不可則¶相顧失色不啻寒之
褫裘濟之亡楫以彦昭之宜民¶如是固吾詩之不足而
<pb:KR4d0505_WYG_017-15b>
所為請序之意焉耳栁子曰¶朝廷樹官聨張治具不愛
土地之入捐而予之以養¶其良心善性其制纎悉備矣
故雖鄉亭游徼逐捕之¶吏未登命秩亦使之受禄于水
衡賦租于嗇夫夫其¶任之保民之意既誠既切肯少卑
其官哉然則有地¶與民而淳固易直之風不能勝夫敓
攘矯䖍之習蛟¶鰐横而鼯鼠躑罔畢擭穽彌山亘澤曽
不足以革其¶怙侈滅義之心而况挾智自多者以為是
烏足騁若¶私而罷劣弗堪任又不過苟贏歳月俟終更
<pb:KR4d0505_WYG_017-16a>
掉鞅去<md:KR4d0505_SBCK_017-11b>¶嗚呼職業之不修功序之不立果誰咎哉興賢
為鄉¶在浙水東一席地易治耳而賊曹掾嵗滿苐得九
品¶官彦昭藉世禄之資初筮得之未足多也然余特嘉¶
其不懈於讀書講聞理道而能坐致宜民之效有合¶於
夫子告康子之言因書為序以終承立夫之請以¶充大
彦昭之志而余也獲附於知言之義抑其幸歟¶
　　　送趙永嘉序¶
昔予未更事時讀皇甫湜廬陵縣㕔壁記而疑其言¶之
<pb:KR4d0505_WYG_017-16b>
過許也以為縣地方百里令秩三百石凡而政治¶敎令
承之于上者吾得推而下之于民亦何至如束¶溼如&KR0979;
盭而惟擿觖譙讓之避哉中嵗出從宦牒深¶涉世故則
自畿赤緊望縣而下見其處勢䠞蹜過甚<md:KR4d0505_SBCK_017-12a>¶而恠湜之時
何以遽若是耶談者每謂古今異宜而¶獨為縣之難在
昔已然又何惑乎今今叔敬之改今¶永嘉予知其無擿
觖譙讓之避者也然永嘉在浙水¶東為大縣矣而索言
其大則非謂版籍之蕃庶有土¶著而無冗食也非謂土
<pb:KR4d0505_WYG_017-17a>
田之廣斥生物滋而用物饒¶也又非謂邑屋之富麗珍
貨萃而市賈充也葢曰大¶邦維籓元矦作鎮諸使之軺
傳所臨賔客之道塗所¶出餙次舎而具委積簡卒乗而
供勞逸惟縣之求惟¶令之責故寧保鄣之不先而無寧
趨辦之或後然則¶長民之職果若是而已乎縣之所以
為大亦止是而¶已乎以敬叔之才敏用裕一出手致是
無難也抑湜¶所為歎息言之者何足以挫敬叔之朝氣
哉乃若牒<md:KR4d0505_SBCK_017-12b>¶訴紛拏而有理以照燭之賦役趣數而有道
<pb:KR4d0505_WYG_017-17b>
以均調¶之猾胥㺯獄而有法以糾繩之豪民舞智而有
制以¶禁格之以理道為權衡以法制為銜勒亦固反諸
吾¶身而信質諸吾心而無歉焉耳敬叔强學好問幽居¶
數年㴠養益熟體驗益精發其素藴而治兹海隅方¶百
里之地若挾利劒而剸犀兕駕輕車而騁康莊也¶如予
之遲鈍怯懦尚敢鼓譟一言以助發其鋒銳哉¶至順元
年冬十又一月丙午烏蜀山耕樵人栁貫序¶
　　　浦江縣官題名序
<pb:KR4d0505_WYG_017-18a>
浦江自唐天寶間始縣而縣在浦陽江源之溪上故¶因
以名焉入¶國朝稽合户版宜為中縣署達嚕噶齊縣尹
皆正七<md:KR4d0505_SBCK_017-13a>¶品主簿品亦從八其職固有正貳而出政令議
刑法¶則同歸於理而已粤初定職制迨今踰六十年宦
轍¶之有去來縣政之有廢舉其簡在人心與載之輿論¶
者其善其否不可掩也然姑以滿三載為代而通計¶之
亦一官閲二十人而贏其間以最即遷以故遄往¶又所
未論予惟縣人壯而遊仕於其累任知未悉也¶而得諸
<pb:KR4d0505_WYG_017-18b>
耋老之議則為之長者若呼都克婁斯公之捄¶荒弭盜策
畧明允巴爾斯布哈公之儒雅温縝卓有¶猷為為其令
者若趙公泰之久于其官而民益信符¶公友直之愿恪
有守終始不變雖逺或數十年近或¶七八年而政蹟章
章可考不誣則夫天理之著於民¶心事久論定真如衡
之在懸鑑之在矚尚孰得而轉<md:KR4d0505_SBCK_017-13b>¶移之哉他官署皆有題
名而兹縣獨闕至正改元之¶春達嚕噶齊博囉君自陜
西行中書掾選署始來方¶以勤敏修舉職業為事乃命
<pb:KR4d0505_WYG_017-19a>
吏稽牘得前任人名氏¶合若干人將鑱之樂石顯示方
來請予文以冠其端¶予曰題名為繫年著代而作無褒
貶也然政有廢舉¶行有善否由後而視尚凛然勸懲之
義與史法以俱¶傳後之君子因其有紀而益思所以盡
其職分之所¶當為則民之信之天實臨之為善之效庸
有既乎是¶惟波羅君拳拳彰往勸來之意而予不腆之
言亦不¶為徒發而已也夏四月壬午序¶
　　　海隄録後序
<pb:KR4d0505_WYG_017-19b>
昔陽夏謝景初呉興施宿嘗先後令餘姚皆嘗建海<md:KR4d0505_SBCK_017-14a>¶隄
之役矣謝之築自雲柯至上林為隄二萬八千尺¶施之
築自上林以及蘭風為隄四萬二千餘尺而王¶文公記
謝事畧而不詳樓宣獻記施事謂隄之為害¶近世尤甚
大率嵗調夫六千役二十日計工十二萬¶費緡錢萬有
五千勞費如是民力有不能堪乃列于¶府于監司而縣
出緡錢四千三百有竒邑士大夫鄉¶人助亦三百萬提
舉常平至助榖三百斛然築隄四¶萬二千餘尺之中石
<pb:KR4d0505_WYG_017-20a>
隄四處僅五千七百尺而已則¶餘隄皆不過用土其靡
費錢穀之多已如此而秋潮¶之湍悍不常田功之備禦
尤切于是議建莊置田裒¶其嵗入以供修築之費庶幾
民有息肩之望其為慮¶逺矣嗟乎今去施公又將二百
年田既籍之于官而<md:KR4d0505_SBCK_017-14b>¶潮汐之侵齧日益為害救災捍患
固當隨時制宜然¶古昔已效之䇿在後人亦不可棄而
不省此海隄錄¶所以著文公之記而繫以施公前後區
畫二疏欲使¶人之知夫海隄之役不可以不加之意而
<pb:KR4d0505_WYG_017-20b>
權其輕重¶以為損益顧在乎人之弛張闔闢何如耳至
元四年¶戊寅之夏州判官葉君恒方再興隄役而施君
之石¶隄淪没已久方定議壘石代土以為經逺之謀度
其¶長至二萬四千尺有竒工有緒矣明年己卯君始購¶
得舊錄于里民王氏喟然歎曰此吾事之鑑也冺冺¶無
聞得乎將重刻之梓傳示無窮予嘉君究心隄事¶纎悉
不遺如此而其不没人之善又如此因其有作¶故表而
出之宣獻記文舊錄不載而郡乘有之亦併<md:KR4d0505_SBCK_017-15a>¶繫焉
<pb:KR4d0505_WYG_017-21a>
　　¶說<md:KR4d0505_SBCK_017-16a>¶　　　杜思成更字說¶
予友杜君年過四十而猶自媚於學孜孜焉如恐後¶於
人者以予倦而歸休且有一日之長時時竭蹷過¶從證
其所得而質其所疑葢於兹二年而弗有懈焉¶間忽拱
而言曰昔吾父以斌名我而朋友以國賔字¶我予兹覺
其義之弗恊也而欲更之子其有以朂我¶哉予曰字書
彬文質備貌亦作斌份而監韻苐云亦¶作份則從文從
<pb:KR4d0505_WYG_017-21b>
武而為斌韻固已非之而不收矣傳¶曰文質彬彬然後
君子謂文質適中而後得為君子¶則彬彬者固成徳之
符而人之所以為君子常以是<md:KR4d0505_SBCK_017-16b>¶而驗之歟葢學可勉而
至徳必養而成飬之熟不熟¶固繫學之至未至孟子所
謂知言者至之之事而養¶氣者得之之功然則配義與
道之氣以直養而無害¶則知為致知言為知言徳為成
徳而踐於君子之域¶也果矣古之君子愛其人則憂其
無成憂之也深則¶望其成也切望之忠也憂之亦忠也
<pb:KR4d0505_WYG_017-22a>
予之告君亦忠¶吾之忠而已故敢正其名曰彬而奉其
字曰思成且¶序其說以復于君焉如此烏蜀山耕樵人
栁貫述¶

<pb:KR4d0505_WYG_018-1a>
欽定四庫全書
　待制集卷
