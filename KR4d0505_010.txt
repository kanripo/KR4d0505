# -*- mode: mandoku-view -*-
#+TITLE: 待制集
#+DATE: 2015-09-23 10:26:48
#+PROPERTY: JUAN 10

¶
<md:KR4d0505_SBCK_010-1a>¶
<pb:KR4d0505_WYG_010-1a>
欽定四庫全書
　待制集卷十¶　　　　　　　元　柳貫　撰
　

　墓誌銘¶
　　　元贈奉訓大夫輝州知州飛騎尉汲縣男王¶府
　　　君墓碣銘(有序/)¶
府君王氏諱澍字澍夫娶張卒時年二十二其嗣子¶興
祖纔五嵗耳母丁夫人即以府君之喪塟所居縣¶西北
五里張園之原既四十一年為延佑四年興祖¶通籍于
<pb:KR4d0505_WYG_010-1b>
朝為中書禮部主事品視第五得贈府君奉訓大夫¶輝
州知州飛騎尉封汲縣男於是興祖將以府君之¶世業
行治載辭碣墓請於其友東陽柳貫曰興祖不¶幸在抱
而孤無所識知不能悉吾父之聲容而吾祖<md:KR4d0505_SBCK_010-1b>¶母葢常常
舉吾父以厲興祖曰爾父㓜從而祖學刻¶志讀書毎授
一經呫誦數百過務口熟心通乃已我¶時亦不見而祖
之以度程之也爾祖常謂我是兒㡬¶冠而文氣凌厲其
進矣乎吾家故艱約及爾祖即世¶百為叢委其身晝日
<pb:KR4d0505_WYG_010-2a>
接人事外夜分尤力講不輟方¶疾既革强起抱爾著膝
上泣指爾母而告我曰人非¶貧賤之患而憂子孫不克
成是子其庻乎唯二母之¶望吾今負吾母矣言訖復泣
下已而遂卒我與爾母¶知其言之痛而未忍即死者以
有爾在耳爾父之渉¶于世者淺其智不大見而學亦無
所施以吾觀之其¶涵茹植立他能子弟不一二覯也興
祖稍長即深識¶之今兹頼二母不失其家尚竊禄食以
有饋祀祖母<md:KR4d0505_SBCK_010-2a>¶今年八十有六吾母亦六十有七華皓後
<pb:KR4d0505_WYG_010-2b>
先並受¶顯恩而吾父之寵苐及於泉穸葢曾不得半菽
以養¶是於子道不亦至恨也哉吾子幸次而誌之庻有
以¶慰吾父久没之魂而且以飭王氏于永久貫謹按王¶
氏世家曲周府君之曾祖諱魏金貞祐九年進士仕¶至
寳豐縣令祖諱克温金季以從仕郎為輝州都孔¶目官
兵疫起手治粥藥以活病餓者民德之卒捍城¶死難祖
母申夫人始由輝徙衛州之胙城縣故今為¶胙城人父
諱文昱不仕以明經教授鄉里母丁夫人¶也興祖字景
<pb:KR4d0505_WYG_010-3a>
先温縝有清裁起家郡文學辟中書兵¶部令史歴樞宻
府入中書省為省掾秩滿以¶今天子正位東宫領樞宻
使時嘗奉署牘用恩進一<md:KR4d0505_SBCK_010-2b>¶資授奉訓大夫向羙顯矣有
子毅國子生贈封令官¶五品始予其父階官勲爵母若
妻即封縣君景先請¶于官曰興祖之祖母丁實保抱携
持興祖以至于今¶願以妻呼延所得縣君讓丁宰相義
之于是丁夫人¶與張夫人並封汲縣君人知榮二母以
為王氏仁孝¶之符而不知景先之所以藉寵于¶國家畀
<pb:KR4d0505_WYG_010-3b>
矜其祖母者實以畢成父志而已余聞忠孝¶之門克受
祉報若輝州之敷惠執節府君父子之仍¶世履儒其善
厚之澤鬱塞充滿至于今而始發逹流¶動焉豈真所謂
盈科而後進者耶府君之德之漸吾¶葢不知其所止也
銘曰¶
繄王受姓出自諸姬曲周之宗繼别始支于其于胙<md:KR4d0505_SBCK_010-3a>¶載
德甚儀祖烈揚揚孫謀䂓䂓有殖其豐而嗇于施¶孰不
菑畆視爾耘耔維昔孤孱鵷然奮飛有奕命書¶賁于烝
<pb:KR4d0505_WYG_010-4a>
祠亦既顯孚而又燕宜明昭者天不昧人為¶鑱茲冡石
用永厥徽¶
　　　有元故奉議大夫福建閩海道肅政廉訪副¶使
　　　仇君墓碑銘(并序/)　(代趙承㫖作/)¶
仇氏望陳留譜云宋大夫牧之世人金有更朔平臨¶潢
二縣令者諱輔即家臨潢臨潢之曾孫昌平府君¶實又
徙京兆府君生三子其中子則君也君諱諤字¶彦中始
齔從府君出禮賔客已落落善占對長益涵¶揉於學要
<pb:KR4d0505_WYG_010-4b>
能以竒氣偉節自致至元八年君生二十¶二年矣安西
王時以親王鎮京兆喜優納人士君布<md:KR4d0505_SBCK_010-3b>¶衣入謁王語合
意竟留給事邸中久之列上其能即¶試君武備寺壽武
庫使十五年遂出知威州廿年稍¶遷鞏昌路總管府治
中治皆有聲稱廿五年進階州¶尹未赴遭内艱罷于是
御史廉得君威州鞏昌數事¶薦諸朝欲引置言路不果
廿七年乃以福建閩海¶道提刑按察副使起君明年制
改肅政廉訪司即¶用君為肅政亷訪副使間歲自免去
<pb:KR4d0505_WYG_010-5a>
曰吾復何為於¶斯世葢北過高郵樂其土風因畱居十
年大德四年¶以疾輿來揚州就醫藥其年八月十日卒
揚州年五¶十一自承務郎三遷官至奉議大夫卒之日
無贏囊¶副楮僑家巷處之舊聚哭一辭曰善人亾矣至
大四¶年其子治濟濬浩廼克自力奉君之喪還卜大都
宛<md:KR4d0505_SBCK_010-4a>¶平縣西山下莊之原藏焉窆以四月辛酉其域距祖¶
塋五里君性開䟽與人交底裏傾盡為政多本教化¶而
自持其身絲毫不敢欺方少未仕見白金遺道旁¶初不
<pb:KR4d0505_WYG_010-5b>
顧已而計曰貧者需銖兩以濟幸我見之他人¶則持去
矣即俯拾納袖中俟有間求者至自言適貸¶得將營親
塟君詢驗果然出金還與之其人泣謝道¶姓名君辭之
曰我豈市恩哉在威州民張氏兄弟訟¶家財吏展轉求
賂更數歲莫能决因亦致困匱君召¶諭之曰若兄弟孰
與吏親民曰兄弟同氣吏塗人耳¶君曰弊同氣以資塗
人汝何不知之甚即大感悟相¶抱持以哭向君叩頭曰
今不敢復有辭矣遂與俱歸¶時屬縣吏李芝秀慢令當
<pb:KR4d0505_WYG_010-6a>
笞君望見即令釋縳呼前<md:KR4d0505_SBCK_010-4b>¶曰若軀長六尺徒甘捶楚間
不知有功業可指取耶¶吾與若三日限若不力吾將重
置于罰後君出安西¶有從騎十數西來見君遽下馬拜
曰我當笞吏也公¶向脫我罪又朂我仕今効節兵伍為
千夫長㣲公之¶德豈有今日在鞏昌會歲大旱草木枯
盡僚吏請出¶禱羣望君曰得無以寃獄致是乎取某事
按問得實¶平反上之大雨三日在閩屬行省臣有以采
銀為利¶獻上徼厚爵者朝廷下其事設官賦民而地實
<pb:KR4d0505_WYG_010-6b>
無¶礦民往往貴市入輸君急劾聞有㫖罷其役命按¶致
言者罪建寧劉氏居麻沙村疃中仇誣其有反狀¶州若
縣將織羅成獄君慮囚及之唶曰有是乎即以¶法抵仇
而劉闔門數百指不絓一人君仕雖早當官<md:KR4d0505_SBCK_010-5a>¶之日不多
於閒放之時故其施為注措槩逸不傳今¶掇其士大夫
口道以熟者一二志焉其所書如是其¶所不書大抵可
見矣雖然猶為試用者小耳第令充¶周而䆒極之則古
所謂循吏不足多也君曾祖忠源¶仕為定遠將軍蘭州
<pb:KR4d0505_WYG_010-7a>
司法祖福亦明威將軍父昌平¶府君諱德明隱居教授
曰樊川處士者府君自號也¶後以君弟鋭升朝恩贈奉
直大夫飛騎尉昌平縣¶男先夫人郝氏贈榮禄大夫大
司徒薊國公謚孝懿¶諱德義女先十一年卒生三子一
女後夫人鈕祜祿氏¶先一年卒生一子三女其𦵏以二夫
人祔治高郵府¶興化縣尉濟從仕郎太常太祝濬從仕
郎大都䕶府¶照磨浩晉寧路聞喜縣學教諭壻曰吳燾
御史臺掾<md:KR4d0505_SBCK_010-5b>¶盧亘翰林待制承務郎兼國史院編修官早
<pb:KR4d0505_WYG_010-7b>
卒¶姚庸承德郎中書省檢校官孫男四人曰慶璋(缺/)昌¶
順昌敬昌昔君愛錢唐比過之去來輙留旬月往往¶援
琴筑以寫山水之清音久焉若新得之故與予同¶好相
善也今年延祐六年距君塟八年矣而其子濬¶丐予文
其隧上之碑不腆之言君實知之矧專記墓¶尚庸何辭
銘曰¶
蓄之涵涵流之漸漸莫或匪泉築之疏疏搆之渠渠¶堂
亦有焉我觀其終有植之隆有發之涓謂德既儀¶不卒
<pb:KR4d0505_WYG_010-8a>
於施而又不年不瀰其盈不陊于傾以游于天¶子則維
宗女則維從其窆孔延西山之原岡阜厚完¶有封斯阡
以引其休以質諸幽尚考銘䥴<md:KR4d0505_SBCK_010-6a>¶　　　故奉議大夫監察御史席公墓誌銘(有序/)¶
延祐三年四月十又六日宰相奏以前祕書監祕書¶郎
席公為輝州知州越七日御史大夫復奏以為監¶察御
史五年五月一日卒官卒後五日其妻元城縣¶君薛氏
奉匶殯京城南明年正月十一日始以舟載¶歸其居大
<pb:KR4d0505_WYG_010-8b>
名路元城縣將卜塟前行戒其女奴襆公¶平生所為詩
文記序銘頌藁卷滿一箧來告曰吾夫¶&KR0201;於學而鬱於
用其所著見大畧具是吾婦人不能¶悉凡外行吾夫在
時雅幸知子子為我考擇其尤灼¶灼者誌諸幽妾雖斬
焉未亡將他日有以下見吾夫¶於地矣貫哭且辭既明
年其連郭君德夫實又以元¶城君之言來速銘盖貫始
客京師公方去官中祕書<md:KR4d0505_SBCK_010-6b>¶僑居委巷蓬茨一室不能具
几席而强志確立如古¶獨行君子間一造之坐譚亹亹
<pb:KR4d0505_WYG_010-9a>
或時竟日不啜一茗¶知其所學為有源委者夫其養之
之充則其發之碩¶遠無疑也而止于是殆所謂天者不
可信耶公少學¶於翰林學士紫山先生胡公祗遹時集
賢學士雷公¶膺翰林學士王公暉與胡公同稱文章家
公徃來三¶公間其醇然不雜則多得于胡公而芳澤厭
滿皆其¶自致處困能亨徃往推極命義之㣲以紓其抑
塞傳¶者以為是怨者之辭耳宜乎公之窮而遂以不振
也¶公早以御史薦為殿中知班御史中丞崔公嘗目之
<pb:KR4d0505_WYG_010-9b>
曰是真讀書明理者吾知其不回撓矣尋辟掾太師¶淇
陽王府三考當入流内銓即試祕書監袐書郎比<md:KR4d0505_SBCK_010-7a>¶三載
其長言於¶朝曰席某最宜于官願因留不遷于是復以
為袐書¶郎至大三年¶先皇帝方正位東宫而¶武宗皇帝
在御公為澄源書數千言以貽兩府其槩¶曰正已而格¶
君謀¶國而任人是在兩府宰相元氣也臺臣藥石也元
氣¶受病則有藥石以輔之彼此相維而¶君心可正治道
可成識者多之及為御史首論選官¶之法固欲循名而
<pb:KR4d0505_WYG_010-10a>
責實察言而觀行為執政大臣者¶可不監其失而圖其
終又論興學所以立教師道不<md:KR4d0505_SBCK_010-7b>¶嚴蒙養不正望其成功
難矣會内廷臣有欲芽蘖為¶中執法者一臺愕眙不敢
動公獨抗章拄之尋亦自¶悔止延祐四年畿輔久旱春
夏多霾風和寧諸甸大¶雪盈丈人畜死傷公上言應天
惟以至誠愛民莫如¶實惠隂陽偏勝理有致然宜合近
臣經事多而識慮¶審者雜議之凡政令得失民情休戚
咸得上聞庻有¶以啟悟¶宸𠂻圖回¶天意他所論列尤多
<pb:KR4d0505_WYG_010-10b>
皆精鑿剴直或從或違其効葢¶可覩已嘗曰搜擿案牘
而逆日以計期會深文以扶¶細碎吾無能也其徴于書
如是而及以吏事屬公者¶莫不云然嗚呼亦悉其材御
史矣公諱郁字士文殁<md:KR4d0505_SBCK_010-8a>¶時年六十自承事郎三遷官至
階奉議大夫其先太¶原人中徙大名今為大名人祖諱
珎不仕父諱榮仕¶為將仕郎衛輝路獲嘉縣主簿卒以
公恩贈奉議大¶夫大名路總管府治中驍騎尉封元城
縣子母楊氏¶追封元城縣君公之殁葢無主後無一銖
<pb:KR4d0505_WYG_010-11a>
之貲無一¶鍤之土始喪至葬薛氏盡斥簮珥鬻以供具
薛氏奉¶訓大夫慶元路總管府判官致仕諱均女也其
葬以¶七年某月某日其域在大名縣安家莊昔公受言
于¶紫山先生曰士所以異于人者以義理養心志以學¶
問養才能以德養身以名位養功業以道養天下以¶政
養民以著述養萬世又曰盛極而衰氣數之必然¶故君
子憂治安而惡盈滿所以君子小人之澤皆五<md:KR4d0505_SBCK_010-8b>¶世而斬
葢識之座右恐恐乎懼一言之不售也公所¶為文在藁
<pb:KR4d0505_WYG_010-11b>
猶數百篇貫將叙次傳之姑述其世業爵¶年而系以銘
銘曰¶
繄人在生衆萬不齊或坎而流或嶞而隳其人其天¶孰
全以虧亦昌于言而德不施允茲與存抑又何欺¶有竁
斯藏有紼斯纚式慰爾&KR0276;誄以章之¶
　　　方先生墓碣銘(并序/)¶
浦陽江之始源在婺州浦江縣有山直其東北曰仙¶華
山山之南里大姓方氏居之先生方氏睦州譜自¶五代
<pb:KR4d0505_WYG_010-12a>
末徙來出唐𤣥英處士于宋有戸部侍郎贈光¶禄大夫
諱揚遠與眉山二蘇公同為嘉祐二年進士¶其子滋亦
卒官戸部至先生六世先生隱君子也雅<md:KR4d0505_SBCK_010-9a>¶志游常欲資
之以昭德葆性汲汲然恨行地不廣接¶人不多葢老而
益鋭初本陳氏子在褓而先府君命¶為後曰是能纉吾
業者何必吾宗踰冠出客杭都主¶貫外祖閤門舍人俞
公所將作監丞方公洪竒其文¶以族子任試國子監舉
上禮部不中第于是陳丞相¶尤器惜之將具奏請補初
<pb:KR4d0505_WYG_010-12b>
品官而丞相去江南已内¶附先生未嘗有仕籍然追記
其一時所予非班序之¶顯人則庠黌之聞士於書無不
通究毛氏詩其最&KR0201;¶者也始葢用為文以應有司後乃
束其興觀羣怨之¶㫖而一發于詠歌體裁純宻聲節嫺
婉不緣琢鏤而¶神融氣浩成一家言詩既益工業日益
落里士吳明¶府渭因與其伯兄弟闢家塾延致先生吳
溪上遇好<md:KR4d0505_SBCK_010-9b>¶賔客則採摭雲月嘲弄林水間晚善栝蒼吳
思齊善¶父武夷謝翺臯羽序其倡答諸詩曰風雨集以
<pb:KR4d0505_WYG_010-13a>
識臯¶羽無子死數百里赴其喪為函骨塟嚴子陵釣臺
南¶間歲西遊訪遺攬古興愴增欝自陵陽牟公獻之新¶
安方公萬里而下若淮隂龔聖予剡源戴帥初永康¶胡
穆仲南陽仇仁近莆田劉聲之吳興陳無逸皆聯¶文字
交積其藳卷滿數十便束歸山中如有德色然¶嘗由京
口泝江至建業又東南出栝行尋鴈蕩大龍¶湫抉摘景
物率藉為賦詠無一毫徼世意或以是迂¶先生則笑曰
彼豈知我哉家故貧至先生一倚吟誦¶尤不事生殖遂
<pb:KR4d0505_WYG_010-13b>
以艱窶終其可傳者古近體詩及他¶著述合若干篇未
詮次得諸躬無若貽諸後先生庻<md:KR4d0505_SBCK_010-10a>¶幾為不死者先生諱
鳳字韶卿年八十又二夫人季¶氏先卒于貫為從表姑
曾祖某祖某父志仁其卒于¶至治元年正月某甲子而
塟以某年某月某甲子兆¶在仙華南東子男二人樗梓
克以儒成家女三人適¶張佐黄旒趙必俊孫男三人孫
女二人貫少親事先¶生比長&KR0709;外歸輙裒其道路所得
求先生而紏正焉¶先生毎翼張之迨兹齒士獲有禄食
<pb:KR4d0505_WYG_010-14a>
于¶朝是敢忘先生教指哉去年冬先生嘗手寫詩一章¶
介其孫壻吳萊來試春官言近得聾疾畫紙與人語¶則
僅可識自視若外域人將死無日矣然行間整整¶不見
老人欹側態方意其雖聾豈遽衰者萊還而趙¶録事以
訃至貫為位哭失聲已乃曰先生既塟矣琢<md:KR4d0505_SBCK_010-10b>¶辭表墓非
貫則誰宜為葢用其所知者酬焉尚先生¶之志也夫銘
曰¶
不躓于奔而遊于恬維蓄之實以鳴其謙有鞳鐘鏞¶槩
<pb:KR4d0505_WYG_010-14b>
若釜鬵鼓間出聲震轟嚴嚴器之碩者則罔不兼¶先生
中身退然潔亷發其和音不懘不惉不薦廟郊¶卒死于
淹巋巋仙華越人所瞻瞻之維何匪孚用占¶有封斯隆
如車如幨門人作銘式昭厥潛¶
　　　亡舅故宋太學進士俞公墓誌銘(并序/)¶
内弟東陽俞仁傑將以月日塟吾舅府君乃自其鄉¶貽
書京師告塟期貫哭拜已南嚮祝曰貫為貧持禄¶以縻
于茲喪不及臨塟不及虞罪也奚贖獨假茲葢¶石文著
<pb:KR4d0505_WYG_010-15a>
府君之隱德閟行質諸其幽尚庻幾有以慰<md:KR4d0505_SBCK_010-11a>¶其營魂于
地下則系之曰府君諱相字瑩中曾祖諱¶寛祖贈承事
郎諱嘉會父通直郎衢州軍事判官諱¶能千府君幼從
鄉先生學治經為小戴禮大義下筆¶纚纚千百言宋咸
淳七年仲父閤門舍人公當任國¶子以其名牒上試入
等得補太學生祭酒司業博士¶第其所業嘗在諸生右
又明年外舍校定成即升内¶舍宋太學制有三舍法由
其選號能文章則階通顯¶矣於時府君纔二十餘而衢
<pb:KR4d0505_WYG_010-15b>
州公方監省倉門與閤¶門公並有列于朝所交皆望卿
逹士府君旦暮冠帶¶出入橋門肌膚澤晢儀觀秀儼人
以為是藉諸父以¶成名者何足與寒畯角哉及從院小
吏竊録其文而¶證其繩尺之當否則更翕翕稱讓悔謝
其知之淺也<md:KR4d0505_SBCK_010-11b>¶又數年而宋亡六館為墟府君亦徑歸不
復出﨑嶇¶兵間生理銷落葢晚得重膇疾宴坐一榻呻
吟佔畢¶外獨嗜天文圖書探研奥賾不遺毫絲嘗逆推
其禨¶祥災沴之所起曰後當然耳已而果驗然不以語
<pb:KR4d0505_WYG_010-16a>
人¶而人亦不識之間則課子姓讀書耆舊過門問故京¶
人境離合交友出處衘杯接席歔欷感愴已復歡欣¶笑
呼賈勇為樂猶有承平風流意態自餘壹不掛口¶其言
曰盛衰者物之變也而吾之不變者曷嘗有盛¶衰哉嗚
呼府君非得道者與其卒于延祐六年八月¶廿六日壽
七十一窆以泰定元年十一月某日兆在¶西部鄉金家
山夫人胡氏子男三長仁傑也次傅翁¶早夭次儼翁出
後同邑卜氏女一適胡漢漢業儒孫<md:KR4d0505_SBCK_010-12a>¶男三文璧文奎文
<pb:KR4d0505_WYG_010-16b>
叅孫女二適吕棨王致平閤門公¶則貫外祖通判静江
軍府卒官銘曰¶
始之遂遂若或將之終之蹇蹇又或方之不磷不緇¶襲
其休光耋何嗟矣德則允臧于以誄之維後之章¶
　　　元贈太中大夫東平路總管輕車都尉鴈門¶郡
　　　侯田公墓碣銘(并序/)¶
延祐四年朝請大夫德州知州田君澤既去官以老¶中
書為考秩進太中大夫而以中山府知府致仕五¶年為
<pb:KR4d0505_WYG_010-17a>
至治二年¶天子推恩臣下寵及其世生封殁贈具如¶詔
書於是君之大父母父母應在卹典得顯贈有差¶曰世
昌大父也階中憲大夫官南陽知府勲上騎都<md:KR4d0505_SBCK_010-12b>¶尉爵鴈
門郡伯曰誠父也階太中大夫官東平路總¶管勲輕車
都尉爵鴈門郡侯曰李大母也曰趙母也¶並追封鴈門
郡夫人泰定二年君年七十又九而君¶之子居中亦且
六十又一相顧言曰吾世鄭人始吾¶大父南陽府君遭
金亂嘗攝承其州事亡幾病免卒¶時四十五亂益急李
<pb:KR4d0505_WYG_010-17b>
夫人徑擕吾父與二弟冐巘抵¶險間走渡河北居保定
因伍民以著其籍吾田氏宗¶仆而復植夫人力也久之
以介弟屬吾父曰爾兄弟¶留應更由吾挾爾季還老于
鄭矣得年七十八以卒¶故吾東平府君方在艱棘已知
奮厲自立于生業卒¶能紓窮取裕以開其家及進從學
士大夫遊則慨然¶興起謂吾今不逮于是俟吾兒既長
必求明師教掖<md:KR4d0505_SBCK_010-13a>¶成就之庶其勿替以引乎自吾有知猶
常常舉之以¶督以儆吾父雖遠而訓言在耳敢忽忘哉
<pb:KR4d0505_WYG_010-18a>
今吾幸藉¶祖考遺德保有禄食歴八官而絲毫不絓于
吏議遂¶得休其衰耄以下從先君于九京爾復有子有
孫其¶深識之又曰吾旦暮人耳吾大父母之塟在鄭昔
吾¶守鈞嘗改卜竁鄭之新鄭縣韓保村吾子孫生于保¶
定吾父卒于保定而田氏瑩于保定葢自吾東平府¶君
始矣爾遊居京師孰能文辭以著吾志爾持吾言¶而往
請焉倘哀而畀之則鑱諸窆石表諸隧上尚田¶氏永有
寵綏居中嘗善于貫它日攝齊欵門前致其¶父中山君
<pb:KR4d0505_WYG_010-18b>
之戒曰子而不諾吾無以反白吾父貫曰¶孝子仁人之
心予將張之不暇而敢以辭嗟乎春雨<md:KR4d0505_SBCK_010-13b>¶既滋草木怒生
至其條鬯葉茂而根本之䕃藉或不¶能無頼于斯予觀
田君之所致知其積累之有自則¶夫享有樂康而子孫
啟慶之若是吾東平府君之菑¶播於前者宜其穫之炊
之而無已也府君之卒在至¶元廿六年十月二日春秋
六十又三卒之七日窆清¶苑縣馬車村後十八年而趙
夫人卒葢七十又八矣¶即舉以祔府君之兆子男三長
<pb:KR4d0505_WYG_010-19a>
澤也澤字濟民次渥¶次淵淵早卒孫男二長居中也次
居仁曾孫男四長¶恕從仕郎大都酒使司提舉次恂將
仕郎順德路廣¶宗縣主簿次恪次懌曾孫女二長適翟
居禎次未行¶銘曰¶
田維嬀姓顯氏于齊粤有代序乃别乃支譜散宗緜<md:KR4d0505_SBCK_010-14a>¶逖
矣莫稽攘攘鄭郊𤨏𤨏夫屋相時母賢暨于育鞠¶畔渙
流離式嗣式續基之樸之以有東平爾畜必流¶爾鬱必
聲保人敬恭言觀厥成厥成伊何以克有子¶亦仕而優
<pb:KR4d0505_WYG_010-19b>
弗殆而止徼其寵章烝畀考妣維考若祖¶殿邦伯侯封
土祁祁在晉之陬曰大爾承曰輯爾休¶嗟今之人匪謀
朝夕車來賄遷賈罔常獲視彼田宗¶其處安宅四世百
年孫曾孔儀曷其以徵墓則有碑¶博士司誄維顯詩之¶
　　　亡友王君景先墓誌銘(并序/)¶
景先姓王氏諱興祖自中書東曹掾六遷官至朝請¶大
夫禮部郎中泰定元年四月扈從如北都七月十¶八日
卒留守官舍輿其柩還京藳殯文明門外將以<md:KR4d0505_SBCK_010-14b>¶某年某
<pb:KR4d0505_WYG_010-20a>
月某日啟塟衛州西南小店原距州三十里¶景先本曲
周之宗其曾祖在金季嘗為輝州州佐捍¶城死難因留
塋衛之胙城為其縣人胙城濵古河道¶比年飄砂擁礫
漫没人廬舍塜墓景先在時方欲求¶地改兆不幸早死
今嗣子毅窮窮承志以獲吉卜而¶不知景先之遂從入
此土也始景先五歲有父喪頼¶祖母丁夫人克自生殖
踰冠學業見端序即起為汝¶州學正試辟兵部令史由
樞宻掾入東曹會¶朝廷議行科舉以興能取賢凡所著
<pb:KR4d0505_WYG_010-20b>
令必經景先手¶乃定延祐四年考成用¶仁宗皇帝居東
儲領西樞進奉署牘恩超一資授奉¶訓大夫中書禮部
主事改大宗正府左右司員外郎<md:KR4d0505_SBCK_010-15a>¶尋拜監察御史按河
南廉得其省參知政事伊實巴¶勒丹酗虐民吏數事劾罷
之次江陵召為吏部員外郎¶亡幾出簽燕南河北道肅
政亷訪司事建言敦本崇¶化在尊右儒術因上所會粹漢
唐諫臣遺事曰憲覧¶數百條廷論賞其知要慮囚至大
名民有彭四自服¶為盗繫獄踰年景先閲其辭遽曰此
<pb:KR4d0505_WYG_010-21a>
非盗盗未獲耳¶已而果得真盗疏免彭而論長吏失入
如律滿二歲¶復以禮部郎中召還死其官春秋纔五十
二娶呼延¶氏一子毅國子典籍景先事丁夫人孝謹夫
人餘九¶十猶在養景先旦暮節時其食飲怡愉樂康忘
其耄¶也葢景先敏學强善與人交慎終始平居不屑屑
口¶語而臨事持議卓見廉角從仕廿年家無一瓦之覆<md:KR4d0505_SBCK_010-15b>¶一㕓之耕以寧其居老母丁男孤寄京師平生交友¶多
賻之者其所珎畜經史子集數千卷古名人書畵¶數十
<pb:KR4d0505_WYG_010-21b>
軸而已尤好為詩趣尚恬素辭亦清沖在藁數¶十百篇
往往多可喜予來京景先辱與之遊命其子¶毅從學治經
深懐宻抱見輙傾盡在東垣書疏往來¶無虛月嘗欲聯
艫吳越覧觀山川形勝以攄發其撫¶今思古之情而景
先不能待矣將槩叙其出處畀毅¶俟塟期鐫之樂石納
諸墓中而毅復泣拜以請景先¶固善予言其又何辭若
凡世系具先府君誌銘此不¶著著其歴官行治之可傳
者銘曰
<pb:KR4d0505_WYG_010-22a>
古儒行猷無賸學稽經用律道斯博景先進途如發¶彍
端車而馳閑矩矱羣飛方拏見孤鶚孰返其歸赴<md:KR4d0505_SBCK_010-16a>¶𡨕漠
九原茫茫吁可作¶
　　　承直郎管領巴圗爾民戸總管伍公墓碑銘¶(并/)
　　　(序/)¶
高安伍氏著籍于其縣之仁南鄉上泉里者實自豫¶章
臨江再徙以來至管領巴圗爾民戸總管諱先輔¶始嶤
然稱大家望其里中矣巴圗爾漢言徤兒初¶世祖皇帝
<pb:KR4d0505_WYG_010-22b>
綂一疆宇勅嘗扈駕南伐驍勇十一萬戸¶留籍漢湘命
樞宻院即江陵之松滋置總管府為署¶官比秩三品總
凡役之政令其貢賦物佑則因湖廣¶行省以輸逹于上
葢介乎兵民之間而優養之也延¶祐三年公用¶東朝宿
衞恩起家一命涖其府在官三年樞宻臣方<md:KR4d0505_SBCK_010-16b>¶奏公政績
宜遷而公以病滿百日當免徑舍歸間二¶歲復至京師
覺體中風眩即日南旋及家猶經紀諸¶務甚悉泰定二
年秋九月疾作遂卒得年六十明年¶冬其孤允㳟卜兆
<pb:KR4d0505_WYG_010-23a>
撫州臨川縣明賢鄉白竹坑之原¶將奉柩以窆先期屬
其父友廣東帥府掾李榮持事¶狀與其府所上最牘走
鍾陵乞辭以掲諸其隧予讀¶太史公書見其紀次三代
戰國秦漢事本末可稱道¶或者謂退處士崇貨殖更有
所蔽然不知治産積居¶在追時好取世資而推利任義
不拘牽常算固卓然¶豪傑之士哉若公甫試而効其可
考信者如是是足¶以表著之于後矣公自少有智力用
之營幹輙操其¶贏久之治别業豫章度資用益裕闢塾
<pb:KR4d0505_WYG_010-23b>
里中致名師<md:KR4d0505_SBCK_010-17a>¶敦其子姓以學實義廪賙宗黨鄰比之不
能自振者¶豫章城東出望仙門通道吳楚粤故杠梁壊
公伐石¶新之冶鐵塼一百五十尺銜石為錮且屋其上
比至¶松滋松滋民阻饑公發囊楮得中綂鈔三萬六千
貫¶移縣俾計口予之而富民亦稍出粟以佐所全活三¶
萬戸有竒前是府建白水書院便學子肄習而庖廪¶不
繼公曰士有事而食然則學非事乎輟羡俸一千¶七百
九貫率先僚吏為市稲種田三十石其贏猶五¶千貫樹
<pb:KR4d0505_WYG_010-24a>
為學食母錢山南廉訪使者善公榦敏檄行¶縣經畫江
陵侵没學田之在版者得水陸田林園一¶百一十一頃
歲廣其租一千三百一十三石中綂鈔¶亦五千五百八
十五貫于是訟辭連民吏多移公廉<md:KR4d0505_SBCK_010-17b>¶問凡廿餘事鉤致
其情人以不寃諸使皆列上其迹¶至完餙廨署增築逵
道徵工需材常有餘用而不以¶勞勩誣民為公之民葢
晏如也晚還上泉遭歲薦祲¶白郡願輸米麥各五百石
從官中給食貧民又大出¶米五千石下其估貸之尤無
<pb:KR4d0505_WYG_010-24b>
業者聴以力傭輦剰粟¶石二百往賑鄰縣南昌進賢日
為糜粥餔行者環其¶居百數里人倚公以生公襟抱開
朗未嘗以佔畢為¶學問奮其猷行徒手致貲算鉅萬歛
散弛張不抑不¶浮結賔客蓄僮奴樂赴人之急有古任
俠之風使位¶與年可以俱得則漢貲郎功業可指取也
嗚呼惜哉¶曰天富曰文貴曰大賢公之曾大父大父父
也曰劉¶曰黄曰傅公之曾大母大母母也曰盧曰楊曰
額森<md:KR4d0505_SBCK_010-18a>¶呼都克公之配而額森呼都克宗王女也曰允恭曰朝
<pb:KR4d0505_WYG_010-25a>
弼¶曰趙寄公之子其庻趙寄更名普安為允恭後允恭¶
嫡也曰普關公之孫也曰某甲子卒之日也曰十二¶月
乙酉塟之日也曰承直郎公之階也曰興甫公之¶字也
曰樂泉公之自謂猶曰樂乎斯泉云也予不佞¶既為摭
其可書者序之又系以銘銘曰¶
道散俗畢用智自贏進乗其時反虧效成如風水遇¶如
區者萌果孰使然以施以生惟過而續其機不停¶既取
既新有益無傾我觀伍宗由枿而榮翕之敷之¶信若權
<pb:KR4d0505_WYG_010-25b>
衡豈徒專已刓神敝形一節臨民民歌治聲¶將升于明
載輯于寧飲德沭惠我鰥我惸志使樂郊¶移之里閎直
䆒其庸胡不百齡有襲慶源來裔繩繩<md:KR4d0505_SBCK_010-18b>¶爰卜契龜廼闢
幽扄土深水長函和葆靈曰兹公宫¶尚考劖銘¶
　　　元故大司農史義襄公墓誌銘(并序/)¶
中書右丞相贈太尉鎮陽忠武王大勲在盟府不朽¶在
史牒世稱真定史氏猶漢袁楊唐英衛而濟美過¶之大
司農公謚義襄於太尉為從孫而金紫光禄大¶夫兵馬
<pb:KR4d0505_WYG_010-26a>
都元帥之孫也元帥太尉母兄鎮真定闔門¶百口死武
仙之難獨二子先從大父行六部尚書留¶北京獲免季
江漢大都督實生義襄義襄幼有大志¶太尉愛異羣兒
命冡嗣萬戸鞠為己子携戍襄鄂少¶長在行間耳目濡
染衆號知兵甫冠長千夫從逐趙¶宣機餘冦手射數人
萬戸後以宣慰㧞下静江行定<md:KR4d0505_SBCK_010-19a>¶廣西十八州廣東三州
義襄常先登以功授承直郎¶同知静江路總管府事時
有盗據肇慶行省假義襄¶肇慶總管往討平之還遷奉
<pb:KR4d0505_WYG_010-26b>
訓大夫潭州路治中未¶行進廣東宣慰副使改淛東在
廣殱峒獠黎德俘蜑¶船千艘在淛破山賊栁分司衆七
千栝蒼踣婁&KR0170;才¶楊鎮龍衆五萬東陽摧俞高衆五千
紹興殪詹老鴉¶林雄劉甲一衆數萬温處間功最一時
先是張元帥¶𢎞範南海凱旋請以鄧軍還史氏宣慰使
時為右丞¶應曰臣子燿可燿義襄名也召至右丞進平
章政事¶薨明日制下授朝列大夫鄧州舊軍萬戸義襄¶哭
踊誓柩前須平章嫡子榮長歸其官平章六子籍¶其田
<pb:KR4d0505_WYG_010-27a>
宅奴婢口均畀之不自有一毫奉平章與四夫<md:KR4d0505_SBCK_010-19b>¶人之喪
返塟太尉兆尋以榮入覲俯伏奏曰是臣所¶後父之嫡
子生十四年矣宜代臣領鄧軍¶世祖皇帝義之命榮襲
萬戸爵會將發實保兵以榮¶禄大夫福建等處行中書
平章政事起義襄將其師¶别鍚虎符鞍勒弓矢彄甲兵
未出復䘏其世舊改授¶他帥於是¶成宗皇帝始正宸極
即拜資德大夫江淛等處行中¶書右丞至則除火餘官
屋之傭若干緡禁官市惡鹽¶䥴減江東戸課金人有訟
<pb:KR4d0505_WYG_010-27b>
行省臣失儀者辭引義襄¶為證詔遣御史按問義襄以
實對言者指為阿¶黨義襄退居待罪上深知之遷江西
左丞又¶遷湖廣一年復還江西罷贑州屯田軍廣東民
丁粮<md:KR4d0505_SBCK_010-20a>¶召入拜大司農無幾以太夫人年八十乞身歸養
未¶報大德九年二月壬辰薨京師春秋五十義襄字奐¶
卿娶祖姑之孫劉氏貞順静嫺不見喜愠事太夫人¶為
令婦字子姓為賢母婣黨視儀焉生子男一壎資¶善大
夫江西等處行中書省左丞女一適資善大夫¶司農卿
<pb:KR4d0505_WYG_010-28a>
王師聖泰定三年左丞按典式上義襄凡行¶太常為定
謚義襄劉夫人亦先封常山郡太夫人明¶年夏左丞以
事如廣州夫人遘㣲疾北還而亟以六¶月辛巳薨龍興
寓第享年六十八左丞舍官扶櫬浮¶舟萬里北歸真定
將卜是年某月某日啟義襄之菆¶合窆姜固山之原都
督兆次泣謂屬僚柳貫曰先公¶在殯久懼傷吾母心未
就窀穸之禮罪也今不幸吾<md:KR4d0505_SBCK_010-20b>¶母亦至大故惟隧道有碑
柳城姚文公嘗掇其大節¶著之吾將鑱之乃若幽堂之
<pb:KR4d0505_WYG_010-28b>
銘所以申吾陵谷之慮¶者子其可讓貫弱齡以民事義
襄公見其儀觀碩豐¶器度𢎞&KR0201;總戎赴敵竒畧㨗出而
臨民豈弟如恐傷¶之尤好賔禮宿儒名士燕衎無虛日
盛德宜後是生¶左丞早以令猷再牧侯藩三參機政克
踐世官以光¶大元帥太尉之遺烈然則義襄曷其死哉
尚書于公¶為曾祖諱秉直元帥為祖諱天倪都督為父
諱權平¶章為所後父諱格公之孫男四長鈞承務郎籍
田署¶令次銀山長安金山孫女三長適某餘尚幼曾孫
<pb:KR4d0505_WYG_010-29a>
男¶女五人銘曰¶
史氏世臣佐國基命宣承武威九土耆定桓桓<md:KR4d0505_SBCK_010-21a>¶都帥執
節死正孰存其孤以克保姓匪姓之保實鴻¶厥慶公生
師中屬時鼎盛殪戎獲醜憬彼無競幢纛¶舒舒前騎後
乗既輟西師重付宰柄山區海封我藩¶我屏三邉晏安
不戒而令徵為大農始還朝請¶帝曰汝庸子其聴瑩汝
儀邇聯陳善謂敬公拜稽首¶謀予于㯏臣有母楊待臣
温凊忠長孝短高聰幸應¶詔可未頒覆其一鏡公自服
<pb:KR4d0505_WYG_010-29b>
官被遇¶二聖太尉諸孫獨也淵靚其靚維何日節其性
雖則¶宴娛不縱不醟天道匪訛常以善勝遹觀穮蓘故
想¶甗甑肆今象賢如泗有磬聲于廟階可問可詠倬兹¶
人門輝光引映手開𤣥堂為神之廷公遊于斯死目¶當
瞑石固坎深山經川亘尚利嗣人罔弗宜稱陵谷<md:KR4d0505_SBCK_010-21b>¶有遷
于焉取證¶
　　　師氏先塋碑銘(并序/)¶
師氏寧夏人而有塋于濮陽之東葢其徙居三世矣¶徙
<pb:KR4d0505_WYG_010-30a>
三世而始顯且大若富人之稼然耘耔之力優則¶銍艾
之功至豈以旦暮計獲為贏哉㤗定二年今江¶西湖東
道肅政廉訪使師公由工部尚書出宣慰淮¶東升秩二
品按典式得贈封二代及制下大父諱¶某自中書兵部
侍郎贈嘉議大夫中書禮部尚書上¶輕車都尉追封寧
夏郡矦父諱某自中書禮部尚書¶贈中奉大夫河南江
北等處行中書省參知政事䕶¶軍追封寧夏郡公大母
惠氏母王氏並寧夏郡夫人¶於是以公貴凡三錫命書
<pb:KR4d0505_WYG_010-30b>
矣寧夏之俗僧民同<md:KR4d0505_SBCK_010-22a>¶㕓而異版郡侯之父諱某仕夏為
管僧官在國中稱¶大姓郡侯生十四歲會天兵破滅夏
以西有¶㫖戈矛所向&KR0132;髫無遺育郡侯方被驅太壻昌
王¶見其姿儀頎憗髪澤鮮潤憐而生之解駝鞍覆上使¶
伏其下傳令者再至太壻不得已宣言曰全定河¶西一
國不留一童男備貴主炊爨乎遂収置邸中¶迨長出銜
使命歸致分賦有忠實稱太壻薨郡侯¶亦以其家卜大
名之濮陽居焉又營别業汴之許昌¶故濮東之塋即祖
<pb:KR4d0505_WYG_010-31a>
郡侯郡侯生郡公元慎厚尚義不¶樂為浮靡事平居雖
臨皂𨽻無矜慢崇重儒術教子¶諄切終身未嘗出一惡
言鄉里號為德人卒年四十¶九塟濮塋第二域葢師氏
之在濮陽肇基於郡侯堂<md:KR4d0505_SBCK_010-22b>¶構于郡公而塗塈堊丹于廉
訪公其所由來漸矣不¶然郡侯以童覊之身脱鋒刄之
難東來數千里卒開¶子孫顯大之業以余觀之其積仁
累德是不特一世¶哉肆今廉訪公早用才敏躋榮仕路
再還而以左右¶司都事佐河南省拜南臺監察御史改
<pb:KR4d0505_WYG_010-31b>
西臺復以左¶右司員外郎佐江浙省召入為御史除浙
西廉訪副¶使遄以右司員外郎召進兵部侍郎出牧平
江選為¶京尹遂長工曹入儀班著出秉旄節宏猷碩慮
山立¶雲蓊方中外期屬如公不四三人然則公顯大其
祖¶若父以光裕于師氏之宗者殆不止是也嗚呼士之¶
誠善于躬不克自奮雖湮欝于一時而終焜燿于來¶世
又幸而代遭<md:KR4d0505_SBCK_010-23a>¶聖神崇孝勸忠著為褒䘏之典寵有封爵
澤及漏泉¶曾不以遲速幽顯為間則夫求天道於悠邈
<pb:KR4d0505_WYG_010-32a>
而忽人¶事於細㣲徵諸師氏吾固不得而深信之矣郡
公子¶男四其二早世長即廉訪公名克恭字敬之四娶
曰¶王氏累封寧夏郡夫人曰蕭氏未封而卒曰巴雅掄¶
氏曰周氏次托克托穆爾以子通籍得封承事郎長垣¶縣
尹娶奈曼氏亦封宜人女四適某某某某孫男六¶孫女
五曰恒曰晉國子生公試入等承事郎同知泗¶州事曰
升亦國子生壻曰某某某廉訪公出也曰德¶寧曰博囉
登㤗定元年進士第承事郎同知濬州事¶長垣君出也
<pb:KR4d0505_WYG_010-32b>
曰塔海壻曰某某早世者出也外孫阿¶爾國子高等生
起家承務郎江州彭澤縣逹嚕噶齊<md:KR4d0505_SBCK_010-23b>¶綽羅㤗定四年進
士滑州白馬縣丞郡公内外孫九¶人其四皆掇文科餘
亦有仕資師氏之德其可究矣¶乎昔貫以博士教國子
晉升博囉執經席間審知公¶立朝大節廼兹&KR0879;官江右
實授容察公謂貫曰先塋¶之碑無辭以刻遺羙不彰余
維多罪子嘗司誄奉嘗¶所言宜昭潛信後其為我著之
何如貫承命叙次復¶系以銘銘曰
<pb:KR4d0505_WYG_010-33a>
山條川支演迤西來經于夏墟風氣始開其産羙玉¶球
琳瑤&KR0606;或顯或湮由見者異湮為淵珎顯為瑞器¶發而
之用不必並世維宗師氏曷其徂東匪于兵棘¶將啟其
逢譬彼流坎抵平則通大鼎養賢獨家千食¶烝哉聞孫
仰受成式式是孝忠明揚厥職既儀于廷<md:KR4d0505_SBCK_010-24a>¶亦旬亦宣靈
承湛恩大賁幽泉元侯上公疊衮重延¶公曰斯寵吾祖
吾父蓄厚報優余何能舉隧有桓碑¶廟有簋簠不聲于
歌胡考其休濮東之封自吾祖侯¶企瞻夏西興雲如邱
<pb:KR4d0505_WYG_010-33b>
高曾之靈赫其戾止同佑我後¶歆于毖祀託辭貞珉式
究終始¶
　　　周東揚墓誌銘(并序/)¶
東揚之學成于科廢學散之後其植本豐故其枝葉¶茂
也延祐初元¶仁宗皇帝方出宸斷尊右經術闢科舉取
士之路而¶新學諸儒以非所素習抉其利而取之議者
咸詬病¶焉惟東揚大立小隨恢恢乎有游刄之地矣延
祐四¶年江西以春秋舉上禮部有司訾其䇿語不合意
<pb:KR4d0505_WYG_010-34a>
不<md:KR4d0505_SBCK_010-24b>¶得第七年復以禮記舉上明年至治元年擢丙科授¶
將仕郎永州零陵縣丞零陵在荆楚上游俗戇民嚚¶東
揚至則因其所蔽為開説仁義使知去彼就此縣¶有巫
嫗曰國母自詭能言禍福為書數通使弟子行¶民間愚
者争願標名其上由是趨門日衆東揚曰張¶角三十六
方其初亦不過是亟逮寘于法比縣祁陽¶有馬前卒毆
民至死長官故匿其實東揚次當檢覆¶得其情櫝中一
訊即伏論者常謂儒者迂疏少效而¶不知真儒之效固
<pb:KR4d0505_WYG_010-34b>
隨試有成者如此代還赴吏部銓¶調為南安路上猶縣
尹致和元年三月到官其民素¶聞零陵之政私相告語
曰吾縣多幸¶朝廷畀以善人長者庻其惠休于我吾敢
自戾于治<md:KR4d0505_SBCK_010-25a>¶未幾疾作猶强起署文書理訴獄既而浸劇
移告北¶還以五月十四日抵家二十八日遂卒東揚姓
周氏¶諱尚之東揚其字也春秋六十又一曾祖諱光祖
祖¶諱山甫父諱子鴻三世皆隱而不耀初室以王氏趙¶
氏繼室以蔡氏子男二曰顧言曰永言孫男二尚㓜¶東
<pb:KR4d0505_WYG_010-35a>
揚務為深遠靖簡不事暴衒其學根柢六經旁出¶入諸
史百家至莊屈荀揚左馬韓栁氏之書皆手自¶繕寫行
吟坐諷將老不輟比州並邑走書授幣闢塾¶迎致以先
得為快既取第需次里居來學之徒常數¶十人寤疑辨
惑無不厭滿平生所著有禮記集義若¶干卷過言巵言
鷇音又若干卷藏于家顧言將以天¶歴二年某月某甲
子奉柩卜某鄉某原為竁就窆先<md:KR4d0505_SBCK_010-25b>¶期以其友熊椅所述
事狀求余銘余初識東揚京師¶洎來江右而東揚調官
<pb:KR4d0505_WYG_010-35b>
始歸一再過余以其學交相¶證情好彌欵别之上猶未
數月而已不可作矣嗚呼¶余讀豐城志載鄉貢進士周
諤熈寧中所撰勅書樓¶記服其序述之嚴論議之確而
又得東揚所著雜詩¶文喜夫周氏之世冄以文顯可尚
也哉乃序而銘之¶其銘曰¶
古儒治經爰稽其實今士狥名縟文薄質於皇盛時¶載
崇經術取人以仁異材軼出東揚始升用鄉三物¶射䇿
先登如稼斯銍丞邑于荆績用仡仡既陟其門¶亦朱其
<pb:KR4d0505_WYG_010-36a>
韍尚俾之年承休進律以觀儒猷以驗天隲¶大車在行
將駑而蹶彼耄而嗟此壯而拂不亡者存<md:KR4d0505_SBCK_010-26a>¶其音秩秩庻
其方來貽光紹述有相斯邱惟君子室¶吾銘昭之聲于
湮鬱¶
　　　元贈中議大夫同簽樞宻院事騎都尉追封¶南
　　　陽郡伯宋公墓碑銘(并序/)¶
至元廿四年冬十月南陽宋公敬之以湖廣行中書¶掾
狥直節不阿積憤懣客死於静江驛舍時年四十¶有六
<pb:KR4d0505_WYG_010-36b>
自公之死讒&KR0395;稍戢正論獲伸既而姦臣伏誅¶天下曉
然知有君子小人消長之分矣初長沙武安¶王阿爾哈
雅貳太傳淮安忠武王平定江南有功上¶流及平章湖
廣行省致公為掾于時阿里伯崔雅克¶特穆爾出為江淮
行省左右丞深務綏撫新附擇循良¶吏為守貳令丞人
便安之如承平時中書平章政事<md:KR4d0505_SBCK_010-26b>¶阿哈瑪特既竊政柄一
視貨財輕重不問獷愞黠癡皆¶署江南官名海放選二
丞輙從中沮止故有隙阿哈¶瑪特鋭意窮索崔公所歴地
<pb:KR4d0505_WYG_010-37a>
蹤跡疑似將傅致其罪無¶所得時公初升營田府提控
案牘疑其府嘗有了誣¶逮公入刑部獄使鞠者羅織成
之公拒不承鞠者雖¶暴酷終歲不能更其一辭會崔公
中禍死公得觧去¶鎮南府征交趾大將六七人武安與焉
公以掾屬從¶兵入境破險隘降其若干城方上功京師
其秋海溢¶潮盛交人乗勢潰隄灌其軍府倉卒班師武
安脱急¶難顛沛公未嘗頃刻離左右也阿哈瑪特敗僧格
驟得¶政尤奸黠殘虐樹婣婭黨與聨絡中外約蘇木爾為
<pb:KR4d0505_WYG_010-37b>
左¶丞湖廣當武安時所欲為不得直遂以其積仇累怨<md:KR4d0505_SBCK_010-27a>¶訴京師僧挌挾為左驗行其讒武安自戕死時約蘇¶木爾
初見公實欲深致其毒猶誘以甘言會石大□竊發¶¶湖
南左丞劉二巴圖爾當綂師往捕約蘇木爾乃宣¶言曰吾
省綰軍政制變嶺海間非練逹吏豈能有濟¶命選公為
分省□南去而欲因事中傷之烏瑪喇再¶舉征交劉復
主餉饋約蘇木爾特輟公督造石康海舟¶捃摭纎碎無其
迹猶下急符勾攝氣&KR0395;暴甚公在瘴¶鄉居鬱鬱不遂及
<pb:KR4d0505_WYG_010-38a>
赴逮益以憂憤得疾次静江遂卒¶閲四年¶朝廷大正僧
格誤國之罪約蘇木爾亦次伏其&KR0499;于是¶天下有識之士
咸服武安知人之明而以公為能自¶靖自獻庻幾乎不
辱其身者矣公諱欽其字敬之世<md:KR4d0505_SBCK_010-27b>¶為相人治岐伯鬼臾
區言為方脉醫金徙都大梁曾¶大父為尚醫入内診上
脉息著聲始析家遷來河南¶大父值金亡避兵又徙南
陽府舊縣口申州父全㓜¶慧多學依葉縣富人楊氏為
壻故又為葉人三子公¶其中子也公起家試吏南陽府
<pb:KR4d0505_WYG_010-38b>
主供給攻圍襄樊軍¶用無乏以能擢河南營田總管府
提控案牘武安識¶公材器㧞于衆中故亦能以死報武
安焉公之配東¶平趙姓生子男四曰文祐曰文瑞曰文
瓚曰文琪延¶祐三年二月甲申始克塟建康之上元縣
金陵鄉龍¶灣之原塟已八年為㤗定元年¶朝廷載定褒
䘏之典以寵嘉臣子之世于是公之子¶文瓚入為右司
都事得贈公承事郎趙夫人始封宜<md:KR4d0505_SBCK_010-28a>¶人明年文瓚自監
察御史左司員外郎出為江浙省¶左右司郎中加贈公
<pb:KR4d0505_WYG_010-39a>
奉議大夫樞宻院判官驍騎尉¶葉縣子夫人進葉縣太
君天歴元年文瓚為禮部侍¶郎升秩四品復加贈公中
議大夫同簽樞宻院事騎¶都尉南陽郡伯夫人亦進封
南陽郡太君時文祐以¶廣德路筦庫官先卒文瑞以承
事郎淮安路沭陽縣¶尹去官繼卒文琪以福建驛馬提
領最先卒而文瓚¶之妻南陽郡君王氏亦卒京師皆寄
菆淮浙間明年¶天歴二年文瓚乞告于朝將捧命書奠
墓下并¶啟兄弟與内子之殯並祔公兆次同域異□先
<pb:KR4d0505_WYG_010-39b>
事請¶于其友東陽柳貫曰昔吾父執節懐義累遭誣衊
卒¶以讒死死三十七年而塟塟十有三年幸叨<md:KR4d0505_SBCK_010-28b>¶上恩錫
封子爵惟具著衰榮終始文諸隧石厥有彛¶制敢以狀
私于執事貫曰公行應銘法侍郎又以禮¶請其將何辭
乃序而銘之且以信夫君子之澤積久¶而流長者如此
其銘曰¶
井變而阡祿不以世士而從仕委身狥義不怵于威¶不
刼于利志立誠存之死靡二始南陽伯署郡功曹¶用文
<pb:KR4d0505_WYG_010-40a>
無害著其年勞進事武安從征于交執我勝&KR0312;¶制彼繹
騷班師而還不亡一矢君子小人同趨異軌¶有妖者狐
含毒跂跂玉以攻金誰匵為毁憂恚慿陵¶殞厥中身諒
哉直節可質明神子也初嬰既冕而紳¶天耶人耶定勝
相因上聖垂仁率土怙冐示臣昭先¶以勸忠孝有爵有
封有渙其號葉溉根滋如雨斯膏<md:KR4d0505_SBCK_010-29a>¶有制車旂有分土田
予寵疏榮下漏幽泉曷以薦之¶尊斚豆籩來假來歆遲
公其旋魂氣之升炬炳泉冽¶既伸既止上昭下徹矧是
<pb:KR4d0505_WYG_010-40b>
佳城相望中葉何必故鄉¶有安無臲蔣陵之南鬱其松
楸再世相從樂哉斯邱¶子子孫孫是䕃是庥掲德振華
以列諸幽¶
　　　玉山居士胡公墓碣銘¶
玉山居士何以名不矯善不誣實隱于其鄉即以其¶鄉
之名自謚焉象其德故稱其名也居士生宋寳慶¶丁亥
得壽八十有九以延祐乙卯六月二十九日終¶于家閲
七年而塟塟之域曰樂邱其地坫塘邇于其¶家居士所
<pb:KR4d0505_WYG_010-41a>
自卜而自名之也居士學積于躬而行儀¶于家中遭易
代安隱無競既老而傳益夷猶林壑間<md:KR4d0505_SBCK_010-29b>¶潛幽伏&KR0444;寤嘯
寐歌或悄悄以悲亦欣欣以樂也篤¶于義故宗婣里黨
無違言周於禮故祀饗昏冠無愆¶節儉不至陋用不過
奢其所履如此而其可以壽後¶訓嗣者不止是也方年
八袠子孫將洗腆致慶忽命¶肩輿徑尋天台桐栢之勝
登&KR0806;臺俯石梁經月乃歸¶霜髯朱頰望之如古仙羽人
遊戲人間而偶見之也¶居士姓胡氏諱釋之字開甫其
<pb:KR4d0505_WYG_010-41b>
先自永康徙來東陽¶之玉山曾祖諱亶祖諱元俊父諱
景南受業于國子¶司業陳公大猷之門者居士之世也
居士娶石潭俞¶氏柔儉慈順為令婦為賢母諸行卓然
二子曰有光¶曰召虎召虎為叔氏後孫男五曾孫男八
居士之流¶慶有衍者尚未艾也俞夫人生淳祐乙亥卒
延祐庚<md:KR4d0505_SBCK_010-30a>¶申之二月三日壽八十二也明年十一月庚寅
合塟¶之日也居士之同祖女弟適余舅宋太學進士俞
公¶内弟仁傑實以有光狀來請銘余不得而辭也余觀
<pb:KR4d0505_WYG_010-42a>
自古史記所載隱德之君子豈必竒迹顯行越衆駭¶俗
為足傳哉亦曰反諸其行而信質諸其後而無疑¶焉耳
則夫居士之葆素守冲終于&KR0132;耋世雖一紀而¶其善行
不亡固凛然大雅之遺風也序而繫之銘維¶以志夫實
也銘曰¶
不懈于修不躓于行既壽而康以享其生亡鑒之嗟¶惜
不百齡歸于樂邱體安魂寧尚利爾後迄觀厥成<md:KR4d0505_SBCK_010-30b>¶　
<pb:KR4d0505_WYG_010-42b>
　
　
　
　
　
　
　
　待制集卷十
