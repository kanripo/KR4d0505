# -*- mode: mandoku-view; -*-
#+TITLE: 柳待制文集
#+DATE: 2015-09-11 16:25:56.306096
#+PROPERTY: ID KR4d0505
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB04n0313-010柳待制文集-卷第十.
<pb:KR4d0505_SBCK_010-1a>¶
栁待制文集卷之十¶
　墓誌銘¶
　　　元贈奉訓大夫輝州知州飛騎尉汲縣男王¶
　　　府君墓碣銘(有序)¶
府君王氏諱澍字樹夫娶張卒時年二十二其嗣子¶
興祖纔五歲耳母丁夫人即以府君之䘮塟所居縣¶
西北五里張園之原既四十一年為延祐四年興祖¶
通籍于¶
朝為中書禮部主事品視苐五得贈府君奉訓大夫¶
䟫州知州飛騎尉封汲縣男扵是興祖将以府君之¶
世業行治載辭碣墓請扵其友東陽栁䝺曰興祖不¶
幸在抱而孤無所識知不能悉吾父之聲容而吾祖¶
<pb:KR4d0505_SBCK_010-1b>¶
母盖常常舉吾父以厲興祖曰尔父&KR0970;從而祖學刻¶
志讀書每授一經占誦數百過務口熟心通乃已我¶
時亦不見而祖之以度程之也尔祖甞謂我是児㡬¶
冠而文氣&KR1272;厲其進矣乎吾家故艱約及尔祖即世¶
百爲叢委其身晝日接人事外夜分尤力講不輟方¶
疾既革強起抱尔著膝上泣指尓毋而告我曰人非¶
貧賤之患而憂子孫不克成是子其庻乎唯二毋之¶
朢吾今負吾毋矣言訖復泣下巳而遂卒我与尔母¶
知其言之痛而未忍即死者以有尔在耳尔父之&KR0881;¶
扵世者淺其智不大見而學亦無所施以吾觀之其¶
涵茹植立他能子弟不一二覬也興祖稍長即深識¶
之今茲頼二母不失其家尚竊禄食以有饋祀祖母¶
<pb:KR4d0505_SBCK_010-2a>¶
今年八十有六吾母亦六十有七華皓後先並受¶
顯㤙而吾父之寵苐及扵泉穸盖曾不得半菽以飬¶
是扵子道不亦至恨也㦲吾子幸次而誌之庶有以¶
慰吾父久沒之䰟而且以飭王氏扵永久䝺謹按王¶
氏丗家曲周府君之曾祖諱魏金貞祐九年進士仕¶
至寳豐縣令祖諱克温金季以從仕郎為輝州都孔¶
目官兵疫起手治粥藥以活病餓者民徳之卒捍城¶
死難祖母申夫人始由輝徙衛州之胙城縣故今為¶
胙城人父諱文昱不仕以明經教授郷里母丁夫人¶
也興祖字景先温縝有清裁起家郡文學辟中書兵¶
部令史厯樞密府入中書省為省掾秩滿以¶
今天子正位東宫領樞宻使時嘗奉署牘用㤙進一¶
<pb:KR4d0505_SBCK_010-2b>¶
資授奉訓大夫向羙顯矣有子毅國子生贈封令官¶
五品始予其父階官勲爵母若妻即封縣君景先請¶
于官曰興祖之祖母丁實保抱携持興祖以至于今¶
碩以妻呼延所得縣君譲丁宰相義之扵是丁夫人¶
與張夫人並封汲縣君人知榮二母以為王氏仁孝¶
之苻而不知景先之所以藉寵于¶
國家卑矜其祖母者實以畢成父志而巳余閒忠孝¶
之門克受祉報若輝州之敷恵執莭府君父子之仍¶
世履儒其善厚之澤欝塞充滿至于今而始彂逹流¶
動焉豈真所謂盈科而後進者耶府君之徳之漸吾¶
盖不知其所心也銘曰¶
繄王受姓出自諸姬曲周之宗繼别始支于共于胙¶
<pb:KR4d0505_SBCK_010-3a>¶
載徳甚儀祖烈揚揚孫謀規規有殖其豐而嗇于施¶
孰不菑畝視尓耘耔維昔孤孱鵷然奮飛有奕命書¶
賁于烝祠亦既顯孚而又燕宜眀昭者天不昩人為¶
鑱茲冡石用永厥徽¶
　　　有元故奉議大夫福建閩海道肅政廉訪副¶
　　　使仇君墓碑銘(并序/代趙承/旨作)¶
仇氏朢陳㽞譜云宋大夫牧之丗入金有更朔平臨¶
潢二縣令者諱輔即家臨潢臨潢之曾孫昌平府君¶
實又徙亰兆府君生三子其中子則君也君諱鍔字¶
彦中始齓從府君出禮賓客巳落落善占對長益涵¶
揉扵學要能以竒氣偉莭自致至元八年君生二十¶
二年矣安西王時以親王鎮亰兆喜優納人士君布¶
<pb:KR4d0505_SBCK_010-3b>¶
衣入謁王語合意竟㽞給事邸中久之列上其能即¶
試君武僃寺夀武庫使十五年遂出知威州廿年稍¶
遷鞏昌路総管府治中治皆有聲称廿五年進階州¶
尹未赴遭内艱罷扵是御史㢘得君威州鞏昌數事¶
薦諸　朝欲引置言路不果廿七年廼以福建閩海¶
道提刑按察副使起君明年　制改肅政㢘訪司即¶
用君為肅政㢘訪副使間歲自免去曰吾復何為扵¶
斯丗盖北過髙郵樂其土風囙㽞居十年大徳四年¶
以疾輿来揚州就醫藥其年八月十日卒揚州年五¶
十一自承務郎三遷官至奉議大夫卒之日無贏囊¶
副禇僑家巷䖏之舊聚哭一辭曰善人亡矣至大四¶
年其子治濟濬浩廼克自力奉君之䘮還卜大都宛¶
<pb:KR4d0505_SBCK_010-4a>¶
平縣西山下荘之原藏焉窆以四月&KR0605;酉其域距祖¶
塋五里君性開䟽与人交底裏傾盡為政多本教化¶
而自持其身絲毫不敢欺方少未仕見白金遺道傍¶
𥘉不頋巳而計曰貧者需銖兩以濟幸我見之他人¶
則持去矣即俯拾納䄂中俟有間求者至自言適貸¶
得将營親塟君詢驗果然出金還与之其人泣謝道¶
姓名君訶之曰我豈市㤙㢤在威州民張氏兄弟訟¶
家財吏展轉逑賂更數歲莫能决囙亦致困匱君召¶
諭之曰若兄弟孰与吏親民曰兄弟同氣吏塗人耳¶
君曰弊同氣以資塗人汝何不知之甚即大感悟相¶
抱持以哭向君叩頭曰今不敢復有辞矣遂与俱歸¶
時屬縣吏李芝秀慢令當笞君朢見即命釋縛呼前¶
<pb:KR4d0505_SBCK_010-4b>¶
曰若軀長六尺徒甘捶楚間不知有功業可指取耶¶
吾與若三日限若不力吾将重置于罰後君出安西¶
有從騎十數西来見君遽下馬拜曰我當笞吏也公¶
向脫我罪又朂我仕今効莭兵伍爲千夫長微公之¶
徳豈有今日在鞏昌㑹歲大旱草木枯盡僚吏請出¶
禱羣朢君曰得無以冤獄致是乎取某事按問得實¶
平反上之大雨三日在閩属行省臣有以采銀爲利¶
獻上徼&KR0779;爵者　朝廷下其事設官賦民而地實無¶
礦民往往貴市入輸君急劾聞有　旨罷其役命按¶
致言者罪建寕劉氏居麻沙村疃中仇誣其有反状¶
州若縣將織羅成獄君慮囚及之唶曰有是乎即以¶
法抵仇而劉闔門數百指不絓一人君仕雖早當官¶
<pb:KR4d0505_SBCK_010-5a>¶
之日不多扵閑放之時故其施為注措㮣逸不傳今¶
掇其士大夫口道以熟者一二志焉其所書如是其¶
所不書大抵可見矣雖然猶為試用者小耳苐令充¶
周而究極之則古所謂偱吏不足多也君曾祖忠源¶
仕為定遠将軍蘭州司法祖福亦明威将軍父昌平¶
府君諱徳明隐居教授曰樊川䖏士者府君自號也¶
後以君弟銳升　朝㤙贈奉直大夫飛騎尉昌平縣¶
男先夫人郝氏贈榮祿大夫大司徒薊國公謚孝懿¶
諱徳義女先十一年卒生三子一女後夫人　合氏¶
先一年卒生一子三女其葬以二夫人祔治髙郵府¶
興化縣尉濟從仕郎太常太祝濬從仕郎大都護府¶
照磨浩晉寕路聞喜縣學教諭壻曰呉燾御史䑓掾¶
<pb:KR4d0505_SBCK_010-5b>¶
盧亘翰林待　制承務郎兼　國史院編脩官早卒¶
姚庸承徳郎中書省檢校官孫男四人曰慶璋延昌¶
順昌敬昌昔君愛錢唐比過之去来輙㽞旬月往徃¶
援琴筑以寫山水之清音久焉若新得之故與予同¶
好相善也今年延祐六年距君塟八年矣而其子濬¶
丐予文其隧上之碑不腆之言君實知之矧専記纂¶
尚庸何辞銘曰¶
蓄之涵涵流之漸漸莫或匪泉築之䟽䟽&KR0799;之渠渠¶
堂亦有焉我觀其終有植之隆有彂之㳙謂徳既儀¶
不卒于施而又不年不㳽其盈不陊于傾以㳺于天¶
子則維宗女則維從其之孔延西山之原岡阜&KR0779;完¶
有封斯阡以引其休以質諸幽尚考銘鐫¶
<pb:KR4d0505_SBCK_010-6a>¶
　　　故奉議大夫監察御史席公墓誌銘(有序)¶
延祐三年四月十又六日宰相奏以前祕書監祕書¶
郎席公爲輝州知州越七日御史大夫復奏以爲監¶
察御史五年五月一日卒官卒後五日其妻元城縣¶
君薛民奉匶殯亰城南明年正月十一日始以舟載¶
歸其居大名路元城縣将卜塟前行戒其女奴襆公¶
平生所爲詩文記序銘頌藁卷滿一篋来告曰吾夫¶
䆳扵學而欎扵用其所著見大略具是吾婦人不能¶
悉凡外行吾夫在時雅幸知子子爲我考擇其尤灼¶
灼者誌諸幽妾雖斬焉未亡將他日有以下見吾夫¶
扵地矣䝺哭且辞既明年其連郭君徳夫實又以元¶
城君之言来速銘盖䝺始客亰師公方去官中祕書¶
<pb:KR4d0505_SBCK_010-6b>¶
僑居委巷蓬茨一室不能具几席而彊志確立如古¶
獨行君子間一造之坐譚亹亹或時竟日不啜一茗¶
知其所學為有源委者夫其飬之之充則其彂之碩¶
遠無疑也而止扵是殆所謂天者不可信耶公少學¶
扵翰林學士𬗋山先生胡公祗遹時集賢學士雷公¶
膺翰林學士王公惲与胡公同称文章家公往来三¶
公間其醇然不雜則多得扵胡公而芳澤厭滿皆其¶
自致䖏困能亨往往推極命義之微以紓其抑塞傳¶
者以為是怨者之辞耳宜乎公之窮而遂以不振也¶
公早以御史薦為殿中知班御史中丞崔公甞目之¶
曰是真讀書明理者吾知其不囬撓矣尋辟掾太師¶
淇陽王府三考當入流内銓即試祕書監祕書郎比¶
<pb:KR4d0505_SBCK_010-7a>¶
三載其長言扵¶
朝曰席某最宜扵官願自㽞不遷扵是復以為祕書¶
郎至大三年¶
先皇帝方正位東宫而¶
武宗皇帝在御公為澄源書數千言以貽兩府其㮣¶
曰正巳而格¶
君謀¶
國而任人是在兩府宰相元氣也䑓臣藥石也元氣¶
受病則有藥石以輔之彼此相維而¶
君心可正治道可成識者多之及為御史首論選官¶
之法固欲循名而責實察言而觀行為執政大臣者¶
可不監其失而圗其終又論興學所以立教師道不¶
<pb:KR4d0505_SBCK_010-7b>¶
嚴蒙飬不正望其成㓛難矣㑹内廷臣有欲芽蘖為¶
中執法者一䑓愕眙不敢動公獨抗章拄之尋亦自¶
悔止延祐四年畿輔久旱春夏多霾風和寜諸甸大¶
雪盈丈人畜死傷公上言應天惟以至誠愛民莫如¶
實恵隂陽偏勝理有致然宜合近臣經事多而識慮¶
審者雜議之凡政令得失民情休戚咸得上聞庶有¶
以啓悟¶
宸衷圗回¶
天意他所論列尤多皆精鑿剴直或從或違其効盖¶
可睹巳甞曰搜擿案牘而&KR0647;日以計期㑹深文以扶¶
細碎吾無能也其徴扵書如是而及以吏事属公者¶
莫不云然嗚呼亦&KR0662;其材御史矣公諱郁字士文殁¶
<pb:KR4d0505_SBCK_010-8a>¶
時年六十自承事郎三遷官至階奉議大夫其先太¶
原人中徙大名今為大名人祖諱珎不仕父諱榮仕¶
為将仕郎衛輝路獲嘉縣主簿卒以公恩贈奉議大¶
夫大名路捴管府治中驍騎尉封元城縣子毋楊氏¶
追封元城縣君公之歿盖無主後無一銖之貲無一¶
鍤之土始喪至葬薛氏盡斥簮珥鬻以供具薛氏奉¶
訓大夫慶元路捴管府判官致仕諱均女也其塟以¶
七年某月某日其域在大名縣安家荘昔公受言扵¶
𬗋山先生曰士所以異扵人者以義理飬心志以學¶
問飬才能以徳飬身以名位飬㓛業以道飬天下以¶
政飬民以著述飬萬世又曰盛極而衰氣數之必然¶
故君子憂治安而惡盈滿所以君子小人之澤皆五¶
<pb:KR4d0505_SBCK_010-8b>¶
世而斬盖識之座右恐恐乎懼一言之不售也公所¶
為文在藁猶數百篇䝺將叙次傳之姑述其世業爵¶
年而系以銘系曰¶
繄人有生衆萬不齊或坎而流或嶞而墮其人其天¶
孰全以虧亦昌扵言而徳不施允茲与存抑又何欺¶
有竁斯藏有紼斯纚式慰尓嫠誄以章之¶
　　　方先生墓碣銘(并序)¶
浦陽江之始源在婺州浦江縣有山直其東北曰仙¶
華山山之南里大姓方氏居之先生方氏睦州譜自¶
五代末徙来出唐玄英䖏士于宋有户部侍郎贈光¶
祿大夫諱揚遠与眉山二蘇公同為嘉祐二年進士¶
其子滋亦卒官户部至先生六世先生隱君子也雅¶
<pb:KR4d0505_SBCK_010-9a>¶
志㳺常欲資之以昭徳葆性汲汲然恨行地不廣接¶
人不多盖老而愈銳𥘉本陳氏子在褓而先府君命¶
為後曰是能纉吾業者何必吾宗踰冠出客杭都主¶
貫外祖閤門舎人俞公所將作監丞方公洪竒其文¶
以族子任試國子監舉上禮部不中苐扵是陳丞相¶
尤噐惜之将具奏請𥙷𥘉品官而丞相去江南巳内¶
附先生未甞有仕籍然追記其一時所予非班序之¶
顯人則庠&KR1274;之聞士扵書無不通䆒毛氏詩其最邃¶
者也始盖用為文以應有司後乃束其興觀羣怨之¶
旨而一彂扵詠歌體裁純宻聲莭&KR0570;婉不縁琢鏤而¶
神融氣浩成一家言詩既益工業日益落里士吴明¶
府渭囙与其伯兄弟闢家塾延致先生吴溪上遇好¶
<pb:KR4d0505_SBCK_010-9b>¶
賓客則採摭雲月嘲哢林水間晚善括蒼吴思齊善¶
父武夷謝翱皋羽序其倡荅諸詩曰風雨集以識皋¶
羽無子死數百里赴其喪爲函骨塟嚴子陵釣臺南¶
間歲西逰訪遺攬古興愴増欝自陵陽牟公獻之新¶
安方公萬里而下若淮隂龔聖予剡源戴帥𥘉永康¶
胡穆仲南陽仇仁近莆田劉聲之吴興陳無逸皆聮¶
文字交積其藁卷滿數十便束㱕山中如有徳色然¶
甞繇亰口泝江至建業又東南出括行尋鴈蕩大龍¶
湫抉摘景物率藉爲賦詠無一毫徼世意或以是迂¶
先生則笑曰彼豈知我㢤家故貧至先生一倚吟誦¶
尤不事生殖遂以艱窶終其可傳者古近體詩及他¶
著述合若干萹未詮次得諸躬無若貽諸後先生庶¶
<pb:KR4d0505_SBCK_010-10a>¶
幾為不死者先生諱鳳字韶卿年八十又二夫人季¶
氏先卒扵貫為從表姑曾祖某祖某父志仁其卒以¶
至治元年正月某甲子而塟以其年某月某甲子兆¶
在仙華南東子男二人㯉&KR0922;克以儒承家女三人適¶
張佐黄旒趙必佀孫男三人孫女二人貫少親事先¶
生比長走外歸輙裒其道路所得求先生而紏正焉¶
先生每翼張之迨茲齒士獲有祿食于¶
朝是敢忘先生教指㦲去年冬先生甞手寫詩一章¶
介其孫壻吴莱来試春官言近得聾疾畫𥿄与人語¶
則僅可識自視若外域人将死無日矣然行間整整¶
不見老人欹側態方意其雖聾豈遽衰者萊還而趙¶
錄事以訃至貫為位哭失聲巳乃曰先生既塟矣瑑¶
<pb:KR4d0505_SBCK_010-10b>¶
辞表墓非貫則誰宜為盖用其所知者酬焉尚先生¶
之志也夫銘曰¶
不躓于奔而逰于恬維蓄之實以鳴其謙有鞳鍾鏞¶
㮣若釜鬵鼓間出聲震轟嚴嚴噐之碩者則罔不兼¶
先生中身退然㓗㢘彂其和音不懘不惉不薦廟郊¶
卒死于淹巋巋仙華越人所瞻瞻之維何匪孚用占¶
有封斯隆如車如幨門人作銘式昭&KR0847;潜¶
　　　亡舅故宋太學進士俞公墓誌銘(并序)¶
内弟東陽俞仁傑将以月日葬吾舅府君乃自其郷¶
貽書亰師告塟期䝺哭拜巳南嚮祝曰䝺為貧持禄¶
以縻于茲喪不及臨塟不及虞罪也奚贖獨假茲盖¶
石文著府君之隠徳閟行質諸其幽尚庻幾有以慰¶
<pb:KR4d0505_SBCK_010-11a>¶
其營魂扵地下則系之曰府君諱相字瑩中曾祖諱¶
寛祖贈承事郎諱嘉㑹父通直郎衢州軍事判官諱¶
能千府君幼從郷先生學治經爲小戴禮大義下茟¶
纚纚千百言宋咸淳七年仲父閤門舎人公當任國¶
子以其名牒上試入䓁得𥙷太學生祭酒司業愽士¶
苐其所業常在諸生右又眀年外舎校定成即升内¶
舎宋太學制有三舎法由其選號能文章則階通顯¶
矣扵時府君纔二十餘而衢州公方監省倉門与閤¶
門公並有列于朝所交皆望卿逹士府君旦暮冠帶¶
出入橋門肌膚澤晢儀觀秀儼人以爲是藉諸父以¶
成名者何足與寒畯角㦲及從院小吏竊録其文而¶
證其繩尺之當否則更翕翕称譲悔謝其知之淺也¶
<pb:KR4d0505_SBCK_010-11b>¶
又數年而宋亡六館為墟府君亦徑歸不復出﨑嶇¶
兵間生理銷落盖晚得重膇疾宴坐一榻吟呻佔畢¶
外獨嗜天文圗書探研奥賾不遺毫絲嘗&KR0647;推其禨¶
祥災沴之所起曰後當然耳巳而果驗然不以語人¶
而人亦不識之間則課子姓讀書耆舊過門問故亰¶
人境離合交友出䖏衘柸接席歔欷感愴巳復歡欣¶
笑呼賈勇為樂猶有承平風流意態自餘壹不掛口¶
其言曰盛衰者物之變也而吾之不變者曷嘗有盛¶
衰㦲嗚呼府君非得道者歟其卒以延祐六年八月¶
廿六日夀七十一窆以泰㝎元年十一月某日兆在¶
西部郷金家山夫人胡氏子男三長仁傑也次傅翁¶
早夭次儼翁出後同邑卜氏女一適胡漢漢業儒孫¶
<pb:KR4d0505_SBCK_010-12a>¶
男三文璧文奎文叅孫女二適吕綮王致平閤門公¶
則䝺外祖通判静江軍府卒官銘曰¶
始之遂遂若或将之终之寒寒又或方之不磷不緇¶
&KR0670;其休先耋何嗟矣徳則允臧于以誄之維後之章¶
　　　元贈太中大夫東平路捴管䡖車都尉鴈門¶
　　　郡侯田公墓碣銘(并序)¶
延祐四年朝請大夫徳州知州田君澤既去官以老¶
中書爲考秩進大中大夫而以中山府知府致仕五¶
年爲至治二年¶
天子推㤙臣下寵及其丗生封殁贈具如¶
詔書扵是君之大父母父母應在䘏典得顯贈有荖¶
曰世昌大父也階中憲大夫官南陽知府勲上騎都¶
<pb:KR4d0505_SBCK_010-12b>¶
尉爵鴈門郡伯曰誠父也階太中大夫官東平路総¶
管勲䡖車都尉爵鴈門郡侯曰李大母也曰趙母也¶
並追封鴈門郡夫人泰定二年君年七十又九而君¶
之子居中亦且六十又一相顧言曰吾世鄭人始吾¶
大父南陽府君遭金亂甞攝承其州事亡㡬病免卒¶
時四十五亂益急李夫人徑擕吾父與二弟冒巇抵¶
險間走渡河北居保㝎因伍民以著其籍吾田氏宗¶
仆而復植夫人力也乆之以介弟屬吾父曰尔兄弟¶
㽞應更繇吾挟尔季還老于鄭矣得年七十八以卒¶
故吾東平府君方在艱棘已知奮厲自力扵生業卒¶
能紓窮取𥙿以開其家及進從學士大夫逰則慨然¶
興起謂吾今不逮扵是俟吾児既長必求明師教掖¶
<pb:KR4d0505_SBCK_010-13a>¶
成就之庶其勿替以引乎自吾有知猶常常舉之以¶
督以儆吾父雖逺而訓言在耳敢忽忘㢤今吾幸藉¶
祖考遺徳保有禄食歷八官而絲毫不挂扵吏議遂¶
得休其衰髦以下從先君子扵九京爾復有子有孫其¶
深識之又曰吾旦暮人耳吾大父母之葬在鄭昔吾¶
守鈞甞改卜竁鄭之新鄭縣韓保村吾子孫生扵保¶
定吾父卒扵保定而田氏塋扵保定蓋自吾東平府¶
君始矣爾逰居京師孰能文辭以著吾志爾持吾言¶
而往請焉倘哀而畀之則鑱諸窆石表諸隧上尚田¶
氏永有寵綏居中甞善扵貫它日攝齊款門前致其¶
父中山君之戒曰子而不諾吾無以反白吾父貫曰¶
孝子仁人之心予将張之不暇而敢以辭嗟乎春雨¶
<pb:KR4d0505_SBCK_010-13b>¶
既滋草木怒生至其條暢葉茂而本根之䕃藉或不¶
能無賴扵斯予觀田君之所致知其積累之有自則¶
夫享有樂康而子孫啟慶之若是我東平府君之菑¶
播扵前者宜其穫之炊之而無己也府君之卒在至¶
元廿六年十月二日春秋六十有三卒之七日窆清¶
苑縣馬車村後十八年而趙夫人卒蓋七十又八矣¶
即舉以祔府君之兆子男三長澤也澤字濟民次渥¶
次淵淵早卒孫男二長居中也次居仁曽孫男四長¶
恕從仕郎大都酒使司提舉次恂將仕郎順徳路廣¶
宗縣主簿次恪次懌曽孫女二長適翟居禎次未行¶
銘曰¶
田維嬀姓顯氏扵齊粤有代序乃别乃支譜散宗繇¶
<pb:KR4d0505_SBCK_010-14a>¶
逖矣莫稽攘攘鄭郊瑣瑣夫屋相時母賢暨于育鞠¶
畔渙流離式嗣式續基之樸之以有東平爾蓄必流¶
爾鬱必聲保人敬恭言觀厥成厥成伊何以克有子¶
亦仕而優弗殆而止徼其寵章烝畀考妣維考若祖¶
殿邦伯侯封土祁祁在晉之諏曰大爾承曰輯爾休¶
嗟今之人匪朝謀夕車来賄遷賈罔常獲視彼田宗¶
其處安宅四丗百年孫魯孔儀曷其以徴墓則有碑¶
博士司誄維顯詩之¶
　　　亡友王君景先墓誌銘(并序)¶
景先姓王氏諱興祖自中書東曹掾六遷官至朝請¶
大夫禮部郎中泰定元年四月扈從如北都七月十¶
八日卒留守官舎輿其匶還京藁殯文明門外将以¶
<pb:KR4d0505_SBCK_010-14b>¶
某年某月某日啟葬衛州西南小店原距州三十里¶
景先本曲周之宗其曽祖在金季甞爲輝州州佐捍¶
城死難因留塋衛之胙城爲其縣人胙城濱古河道¶
比年飄砂擁礫漫沒人廬舍冡墓景先在時方欲求¶
地改兆不幸早死今嗣子毅窮窮承志以獲吉卜而¶
不知景先之遂從此土也始也景先五歲有父䘮頼¶
祖母丁夫人克自生殖踰冠學業見端序即起爲汝¶
州學正試辟兵部令史由樞宻掾入東曹㑹¶
朝廷議行科舉以興能取賢凡所著令必經景先手¶
乃定延祐四年考成用¶
仁宗皇帝居東儲領西樞進奉署牘恩超一資授奉¶
訓大夫中書禮部主事改大宗正府左右司貟外郎¶
<pb:KR4d0505_SBCK_010-15a>¶
尋拜監察御史按河南㢘得其省參知政事宜匝陌¶
丁酗虐民吏數事劾罷之以江陵召為吏部貟外郎¶
亡㡬出簽燕南河此道肅政㢘訪司事建言敦本崇¶
化在尊右儒術囙上所㑹稡漢唐諌臣遺事曰憲覧¶
數百條廷論賞其知要慮囚至大名民有彭甲自服¶
為盗繫獄踰年景先閱其辭遽曰此非盗盗未獲耳¶
巳而果得真盗䟽免彭而論長吏失入如律滿二歲¶
復以禮部郎中召還死其官春秋纔五十二娶呼延¶
氏一子&KR1063;國子典籍景先事丁夫人孝謹夫人餘九¶
十猶在飬景先旦暮莭時其食飲怡愉樂康忘其耄¶
也盖景先敏學強善與人交慎終始平居不屑屑口¶
語而臨事持議卓見㢘角從仕廿年家無一瓦之覆¶
<pb:KR4d0505_SBCK_010-15b>¶
一㕓之耕以寕其居老母丁男孤寄亰師平生交友¶
多賻之者其所珎畜經史子集數千卷古名人書畫¶
數十軸而巳尤好為詩趣尚恬素辭亦清沖在藁數¶
十百萹往往多可喜予来亰景先辱与之逰命其子¶
&KR1063;從學治經深懐宻抱見輙傾盡在東垣書䟽往来¶
無虚月甞欲䏈艫呉越擥勸山川形勝以攄彂其撫¶
今思古之情而景先不能待矣将槩叙其出䖏畀&KR1063;¶
俟塟期鑴之樂石納諸墓中而&KR1063;復泣拜以請景先¶
固善予言其又何辞若凡世系具先府君誌銘此不¶
著著其厯官行治之可傳者銘曰¶
古儒行猷無賸學稽經用律道斯傳景先進途如發¶
彍端車而馳閑矩矱羣飛方拏見孤鶚孰返其歸赴¶
<pb:KR4d0505_SBCK_010-16a>¶
㝠漠九原茫茫吁可作¶
　　　承直郎管領拔都児民户総管伍公墓碑銘¶
(并序)¶
高安伍氏著籍于其縣之仁南郷上泉里者實自豫¶
章臨江再徙以来至管領拔都児民户総管諱先輔¶
始嶢然称大家朢其里中矣扳都児漢言健児𥘉¶
世祖皇帝統壹疆宇敕甞扈駕南伐驍勇十一萬户¶
㽞籍漢湘命樞宻院即江陵之松滋置総管府為署¶
官比秩三品捴凡役之政令其貢賦物估則因湖廣¶
行省以輸達于上盖分乎兵民之間而優飬之也延¶
祐三年公用¶
東朝宿衛㤙起家一命涖其府在官三年樞宻臣方¶
<pb:KR4d0505_SBCK_010-16b>¶
奏公政績宜遷而公以病滿百日當免徑舎㱕間二¶
歲復至亰師覺體中風眩即日南旋及家猶經紀諸¶
務甚悉泰定二年秋九月疾作遂卒得年六十明年¶
冬其孤允㳟卜兆撫州臨川縣明賢郷白竹坑之原¶
将奉匶以窆先期属其父友廣東帥府掾李榮持事¶
状与其府所上最牘走鍾陵乞辞以揭諸其隧予讀¶
太史公書見其紀次三代戰國秦漢事本末可称道¶
或者謂退䖏士崇傎殖更有所蔽然不知治産積居¶
在追時好取世資而推利任義不拘牽常算固卓然¶
豪桀之士㢤若公甫試而効其可&KR0690;信者如是是足¶
以表著之于後矣公自少有智力用之營斡輙操其¶
贏久之治别業豫章度資用益㭲闢塾里中致名師¶
<pb:KR4d0505_SBCK_010-17a>¶
敦其子姓以學實義廪賙宗黨鄰比之不能自振者¶
豫章城東出朢仙門通道吴楚粤故杠梁壊公伐石¶
新之冶鐡㙛一百五十尺衘石為錮且屋其上比至¶
松滋松滋民阻饑公彂囊楮得中統鈔三萬六千貫¶
移縣俾計口予之而冨民亦稍出粟以佐所全活三¶
萬戶有竒前是府建白水書院便學子肄習而庖廪¶
不繼公曰士有事而食然則學非事乎輟羡俸一千¶
七百九貫率先潦吏為市稻種田三十石其贏猶五¶
千貫樹為學食母錢山南㢘訪使者善公幹敏&KR0702;行¶
縣經畫江陵㑴沒學田之在版者得水陸田林園一¶
百一十一頃歲廣其租一千三百一十三石中統鈔¶
亦五千五百八十五貫扵是訟辞連民吏多移公㢘¶
<pb:KR4d0505_SBCK_010-17b>¶
問凡廿餘事鉤致其情人以不寃諸使皆列上其迹¶
至完飾廨署増築逵道徴工需材常有餘用而不以¶
勞勩誣民為公之民盖晏如也晚還上泉遭歲荐侵¶
白郡顛輸米麥各五百石從官中給食貧民又大出¶
米五千石下其估貸之尤無業者聴以力傭輦剰粟¶
石二百往賑鄰縣南昌進賢日為糜粥餔行者環其¶
居百數里人倚公以生公襟抱開朗未甞躬佔畢為¶
學問奮其猷行徒手致貲算鉅萬歛𣪚㢮張不抑不¶
浮結賓客蓄僮奴樂赴人之急有古任俠之風使位¶
与年可以俱得則漢貲郎功業可指取也嗚呼惜㢤¶
曰天富曰文貴曰大賢公之曾大父大父父也曰劉¶
曰黄曰傅公之曽大毋大毋毋也曰盧曰楊曰也先¶
<pb:KR4d0505_SBCK_010-18a>¶
忽都公之配而也先忽都宗王女也曰允㳟曰朝弼¶
曰趙寄公之子其庻趙寄更名普安為允㳟後允㳟¶
嫡也曰普関公之孫也曰某甲子卒之日也曰十二¶
月乙酉塟之日也曰承直郎公之階也曰興甫公之¶
字也曰樂泉公之自謂猶曰樂乎斯泉云也予不佞¶
既為摭其可書者序之又系以銘銘曰¶
道𣪚俗畢用智自贏進乗其時反虧致成如風水遇¶
如區者萌果孰使然以施以生惟過而續其機不停¶
既取既新有益無傾我觀伍宗由枿而榮翕之敷之¶
信若權衡豈徒専已刓神敝形一莭臨民民歌治聲¶
将升于明載輯于寕飲徳沐恵我鰥我惸志使樂郊¶
移之里閎直究其庸胡不百齡有襲慶源来裔繩繩¶
<pb:KR4d0505_SBCK_010-18b>¶
爰卜契龜廼闢幽扃圡深水長函龢葆靈曰茲公宫¶
尚&KR0690;劖銘¶
　　　元故大司農史義襄公墓誌銘(并序)¶
中書右丞相贈太尉鎮陽忠武王大勲在盟府不朽¶
在史牒世称真㝎史氏猶漢袁楊唐英衛而濟羙過¶
之大司農公謚義㐮扵太尉為從孫而金𬗋光祿大¶
夫兵馬都元帥之孫也元帥太尉毋兄鎮真㝎闔門¶
百口死武仙之難獨二子先從大父行六部尚書㽞¶
此亰獲免季江漢大都督實生義㐮義㐮&KR0970;有大志¶
太尉愛異群児命冡嗣萬户鞠為已子擕戍襄鄂少¶
長在行間耳目濡染衆號知兵甫冠長千夫從逐趙¶
宣機餘宼手射數人萬户後以宣慰拔下静江行定¶
<pb:KR4d0505_SBCK_010-19a>¶
廣西十八州廣東三州義㐮常先登以功授承直郎¶
同知静江路捴管府事時有盗㩀肈慶行省假義襄¶
肈慶捴管往討平之還遷奉訓大夫潭州路治中未¶
行進廣東宣慰副使改淛東在廣殱洞獠黎徳俘蜑¶
舡千艘在淛破山賊桞分司衆七千栝蒼踣婁蒙才¶
楊鎮龍衆五萬東陽摧俞高衆五千紹興殪詹老鴉¶
林䧺劉甲一衆數萬温䖏間功最一時先是張元帥¶
弘&KR1688;南海凱旋請以鄧軍還史氏宣慰使時為右丞¶
應曰臣子燿可燿義㐮名也召至右丞進平章政事¶
薨明日　制下授朝列大夫鄧州舊軍萬户義襄¶
哭踊誓柩前須平章嫡子榮長歸其官平章六子籍¶
其田宅奴婢口均卑之不自有一毫奉平章与四夫¶
<pb:KR4d0505_SBCK_010-19b>¶
人之䘮返葬太尉兆尋以榮入覲俯伏奏曰是臣所¶
後父之嫡子生十四年矣宜代臣領鄧軍¶
世祖皇帝義之命榮襲萬戶爵㑹将彂闍波兵以榮¶
祿大夫福建䓁䖏行中書平章政事起義襄将其師¶
别錫乕符鞍勒弓矢彄甲兵未出復䘏其世舊改授¶
他帥扵是¶
成宗皇帝始正宸極即拜資徳大夫江淛䓁䖏行中¶
書右丞至則除火餘官屋之傭若干緡禁官市惡監¶
䥴减江東户課金人有訟行省臣失儀者辞引義㐮¶
為證　詔遣御史按問義衰以實對言者指為阿¶
黨義㐮退居待罪　上深知之遷江西左丞又¶
遷湖廣一年𣸪還江西罷贑州屯田軍廣東民丁粮¶
<pb:KR4d0505_SBCK_010-20a>¶
召入拜大司農無㡬以太夫人年八十乞身歸飬未¶
報大徳九年二月壬辰薨京師春秋五十義㐮字愛¶
郷娶祖姑之孫劉氏貞順静&KR0570;不見喜愠事太夫人¶
為令婦字子姓為賢母婣黨視儀焉生子男一壎資¶
善大夫江西䓁䖏行中書省左丞女一適資善大夫¶
司農卿王師聖泰定三年左丞按典式上義㐮凡行¶
太常為定謚義襄劉夫人亦先封常山郡太夫人眀¶
年夏左丞以事如廣州夫人遘微疾比還而亟以六¶
月&KR0605;巳薨龍興寓苐享年六十八左丞舎官扶櫬浮¶
舟萬里此歸真定将卜是年某月某日啓義㐮之菆¶
合窆姜固山之原都督兆次泣謂属寮桞䝺曰先公¶
在殯久懼傷吾母心未就窀穸之禮罪也今不幸吾¶
<pb:KR4d0505_SBCK_010-20b>¶
毋亦至大故惟隧道有碑桞城姚文公嘗掇其大莭¶
著之吾将鑱之廼若幽堂之銘所以申吾陵谷之慮¶
者子其可讓䝺弱齡以氏事義襄公見其儀觀碩豐¶
噐度弘邃捴戎赴敵竒略捷出而臨民豈弟如恐傷¶
之尤好賓禮宿儒名士燕衎無虚日盛徳宜後是生¶
左丞早以令猷再牧侯藩三參機政克踐世官以光¶
大元帥太尉之遺烈然則義襄曷其死㢤尚書扵公¶
為曾祖諱秉直元帥為祖諱天倪都督為父諱權平¶
章為所後父諱格公之孫男四長鈞承務郎籍田署¶
令次銀山長安金山孫女三長適某餘尚㓜曾孫男¶
女五人銘曰¶
史氏世臣佐　國基命宣承武威九土耆定桓桓¶
<pb:KR4d0505_SBCK_010-21a>¶
都帥執莭死正孰存其孤以克保姓匪姓之保實鴻¶
&KR0847;慶公生師中属時鼎盛殪戎獲醜憬彼無競幢纛¶
舒舒前騎後乗既輟西師重付宰柄山區海封我藩¶
我屏三邊晏安不戒而令徴爲大農始還朝請¶
帝曰汝庸予其聴瑩汝儀迩聮陳善謂敬公拜稽首¶
謀予于䅽臣有母楊待臣温凊忠長孝短髙聡幸應¶
詔可未須覆其一鏡公自服官𬒳遇¶
二聖太尉諸孫獨也淵靚其靚維何日莭其性雖則¶
宴娱不縦不醟天道匪訛常以善勝遹觀穮蔉故想¶
甗甑肆今象賢如泗有磬聲于廟階可間可詠倬茲¶
人門輝光引映手開玄堂爲神之廷公逰于斯死目¶
當暝石固坎深山經川亘尚利嗣人罔弗宜称陵谷¶
<pb:KR4d0505_SBCK_010-21b>¶
有遷扵焉取證¶
　　　師氏先塋碑銘(并序)¶
師氏寜夏人而有塋扵濮陽之東盖其徙居三世矣¶
徙三世而始顯且大若富人之稼然耘耔之力優則¶
銍艾之功至豈以旦暮計獲為贏㢤泰㝎二年今江¶
西湖東道肅政㢘訪使師公由工部尚書出宣慰淮¶
東升秩二品按典式得贈封二代及　制下大父諱¶
某自中書兵部侍郎贈嘉議大夫中書禮部尚書上¶
輕車都尉追封寜夏郡矦父諱某自中書禮部尚書¶
贈中奉大夫河南江北䓁䖏行中書省參知政事護¶
軍追封寕夏郡公大母恵氏母王氏並寕夏郡夫人¶
扵是以公貴凡三錫　命書矣寕夏之俗僧民同¶
<pb:KR4d0505_SBCK_010-22a>¶
&KR1185;而異版郡侯之父諱某仕夏為管僧官在國中称¶
大姓郡侯生十四歲㑹　天兵破㓕夏以西有¶
旨戈矛所向耆髫無遺育郡侯方𬒳驅　太婿昌王¶
見其姿儀頎憗髮澤鮮潤憐而生之觧駝鞍覆上使¶
伏其下傳令者再至　太壻不得巳宣言曰全㝎河¶
西一國不㽞一童男備　貴主炊爨乎遂收置邸中¶
迨長出衘使命歸致分賦有忠實称　太婿薨郡侯¶
亦以其家卜大名之濮陽居焉又營别業汴之許昌¶
故濮東之塋即祖郡侯郡侯生郡公尤慎&KR0779;尚義不¶
樂為浮靡事平居雖臨皁隷無矜慢崇重儒術教子¶
諄切終身未甞出一惡言郷里号為徳人卒年四十¶
九葬濮塋苐二域盖師氏之在濮陽肈基扵郡侯堂¶
<pb:KR4d0505_SBCK_010-22b>¶
&KR0799;扵郡公而塗塈堊丹扵㢘訪公其所由耒漸矣不¶
然郡侯以童覊之身脫鋒刄之難東耒數千里卒開¶
子孫顯大之業以余觀之其積仁累徳是不特一世¶
㢤肆今㢘訪公早用才敏躋榮仕路再遷而以左右¶
司都事佐河南省拜南䑓監察御史改西䑓復以左¶
右司貟外郎佐江浙省召入為御史除浙西㢘訪副¶
使遄以右司貟外郎召進兵部侍郎出牧平江選為¶
京尹遂長二曺入儀班著出秉旄莭宏猷碩慮山立¶
雲蓊方中外期属如公不四三人然則公顯大其祖¶
若父以光𥙿于師氏之宗者殆不止是也嗚呼士之¶
誠善于躬不克自奮雖湮欎扵一時而終焜燿於來¶
世又幸而代遭¶
<pb:KR4d0505_SBCK_010-23a>¶
聖神崇孝勸忠著為褒䘏之典寵有封爵澤及漏泉¶
曾不以遅速幽顯為間則夫求天道扵悠邈而忽人¶
事扵細微微諸師氏吾固不得而深信之矣郡公子¶
男四其二早世長即㢘訪公名克㳟字敬之四娶曰¶
王氏累封寕夏郡夫人曰蕭氏未封而卒曰拜葉倫¶
氏曰周氏次脫脫木児以子通籍得封承事郎長垣¶
縣尹娶乃蠻氏亦封宜人女四適某某某某孫男六¶
孫女五曰恒曰晉國子生公試入䓁承事郎同知泗¶
州事曰升亦國子生壻曰某某某㢘訪公出也曰徳¶
寜曰孛羅登泰㝎元年進士苐承事郎同知濬州事¶
長垣君出也曰塔海壻曰某某早世者出也外孫安¶
兒國子髙䓁生起家承務郎江州彭澤縣達魯花赤¶
<pb:KR4d0505_SBCK_010-23b>¶
丑閭泰㝎四年進士滑州白馬縣丞郡公内外孫九¶
人其四皆掇文科餘亦有仕資師氏之徳其可究矣¶
乎昔䝺以愽士教國子晉升孛羅執經席間審知公¶
立朝大莭廼茲備官江右實受容察公謂䝺曰先塋¶
之碑無辭以刻遺羙不彰余維多罪子甞司誄奉常¶
所言宜昭潜信後其為我著之何如䝺承命叙次復¶
系以銘銘曰¶
山條川支演迤西来經于夏墟風氣始𨳩其産羙玉¶
球琳瑶瓌或顯或湮由見者異湮為淵珎顯為瑞器¶
彂而之用不必並世維宗師氏曷其徂東匪于兵棘¶
將啓其逢譬彼流坎抵平則通大鼎飬賢獨家于食¶
烝㢤聞孫仰受成式式是孝忠明揚&KR0847;軄既儀于廷¶
<pb:KR4d0505_SBCK_010-24a>¶
亦旬亦宣靈承湛恩大責幽泉元侯上公曡衮重延¶
公曰斯寵吾祖吾父蓄&KR0779;報優余何能舉隧有桓碑¶
廟有簋簠不聲于歌胡考其休濮東之封自吾祖侯¶
企瞻夏西興雲如丘髙曾之靈赫其戾止同佑我後¶
歆于毖祀託辭貞珉式䆒終始¶
　　　周東揚墓誌銘(并序)¶
東揚之學成扵科廢學散之後其植本豐故其枝葉¶
茂也延祐𥘉元¶
仁宗皇帝方出宸㫁尊右經術闢科舉取士之路而¶
新學諸儒以非所素習抉其利而取之議者咸詬病¶
焉獨東揚大立小随恢恢乎有㳺刃之地矣　四¶
年江西以春秋舉上禮部有司訾其筞語不合意不¶
<pb:KR4d0505_SBCK_010-24b>¶
得苐七年復以禮記舉上明年至治元年擢丙科授¶
将仕郎永州零陵縣丞零陵在荆椘上㳺俗戇民嚚¶
東揚至則因其所蔽為開說仁義使知去彼&KR0556;此縣¶
有巫嫗曰國母自詭能言禍福為書數通使弟子行¶
民間愚者争願標名其上由是趋門日衆東揚曰張¶
角三十六方其𥘉亦不過是亟逮寘于法比縣祁陽¶
有馬前卒敺民至死長官故匿其實東揚次當檢䨱¶
得其情櫝中一訊即伏論者常謂儒者迂䟽少㓛而¶
不知真儒之効固随試有成者如此代還赴吏部銓¶
調為南安路上猶縣尹致和元年三月到官其民素¶
聞零陵之政私相告語曰吾縣多幸¶
朝廷卑以善人長者庻其恵休于我吾敢自戾于治¶
<pb:KR4d0505_SBCK_010-25a>¶
未幾疾作猶强起署文書理訴獄既而浸劇移告北¶
還以五月十四日抵家二十八日遂卒東揚姓周氏¶
諱尚之東揚其字也春秋六十又一曾祖諱光祖祖¶
諱山甫父諱子鴻三世皆隱而不耀𥘉室以王氏趙¶
氏繼室以蔡氏子男二曰頋言曰永言孫男二尚㓜¶
東揚務為深遠靖蕳不事襮衒其學根柢六經㫄出¶
入諸史百家至荘屈荀揚左馬韓桞氏之書皆手自¶
繕寫行吟坐諷将老不輟比州並邑走書授幣闢塾¶
迎致以先得為快既取苐需次里居耒學之徒常數¶
十人窹疑辨惑無不厭滿平生所著有禮記集義若¶
干卷過言巵言鷇音又若干卷蔵于家頋言将以天¶
暦二年某月某甲子奉柩卜某鄉某原為竁就窆先¶
<pb:KR4d0505_SBCK_010-25b>¶
期以其友熊椅所述事状求余銘余𥘉識東楊亰師¶
洎耒江右而東揚調官始歸一再過余以其學交相¶
證情好弥欵别之上猶未數月而巳不可作矣嗚呼¶
余讀豐城志載郷貢進士周諤熈寜中所撰勅書樓¶
記服其序述之嚴論議之確而又得東揚所著雜詩¶
文喜夫周氏之世再以文顯可尚也㢤廼序而銘之¶
其銘曰¶
古儒治經爰稽其實今士徇名縟文薄質扵皇盛時¶
載崇經術取人以仁異材軼出東揚始升用郷三物¶
射筞先豋如稼斯銍丞邑于荆績用仡仡既渉其門¶
亦朱其韍尚㑭之年承休進律以觀儒猷以驗天隲¶
大車在行將駕而蹶彼耋而嗟此壮而怫不亡者存¶
<pb:KR4d0505_SBCK_010-26a>¶
其音秩秩庻其方表貽光紹𫐠有相斯丘惟君子室¶
吾銘昭之聲于湮欎¶
　　　元贈中議大夫同薟樞宻院事騎都尉追封¶
　　　南餘郡伯宋公墓碑銘(并序)¶
至元廿四年冬十月南陽宋公敬之以湖廣行中書¶
掾狥直節不阿積憤懣客死于静江驛舎時年四十¶
有六自公之死䜛𦦨稍戢正論獲伸既而姦臣伏誅¶
天下曉然知有君子小人消長之分矣𥘉長沙武安¶
王阿里海牙貳太傳淮安忠武王平㝎江南有功上¶
流及平章湖廣行省致公為椽扵時阿里伯崔燕帖¶
木兒出為江淮行省左右丞深務綏撫新附擇循良¶
吏為守貳令丞人便安之如承平時中書平章政事¶
<pb:KR4d0505_SBCK_010-26b>¶
阿合馬既竊政柄一視傎財䡖重不問獷愞黠癡皆¶
署江南官名海放選二丞輒從中沮止故有隙阿合¶
馬銳意窮索崔公所厯地蹝跡疑似將傳致其罪無¶
所得時公𥘉升營田府提控案櫝疑其府甞有予誣¶
逮公入刑部獄使鞠者羅織成之公拒不承鞠者雖¶
暴酷終歲不能更其一辞㑹崔公中&KR0852;死公得觧去¶
鎮南府征交趾大將六七人武安与焉公以掾属從¶
兵入境破險隘降其若干城方上功亰師其秋海溢¶
潮盛交人乗勢潰隄灌其軍府倉卒班師武安脫急¶
難顛沛公未甞頃刻離左右也阿合馬敗桑哥驟得¶
政尤奸黠殘虐樹婣婭黨與聮絡中外要束木為左¶
丞湖廣當武安時所欲為不得直逐以其積仇累怨¶
<pb:KR4d0505_SBCK_010-27a>¶
訴京師桑哥挟爲左驗行其䜛武安自戕死時要束¶
木𥘉見公實欲深致其毒猶誘以甘言㑹石大獠竊¶
彂湖南左丞劉二祓都児當統師往捕要束木廼宣¶
言曰吾省綰軍政制變嶺海間非練達吏豈能有濟¶
命選公爲分省掾南去而欲因事中傷之烏馬児再¶
舉征交劉復主餉饋要束木特輟公督造石康海舟¶
捃摭纎碎無其迹猶下急符勾攝氣𦦨暴甚公在瘴¶
郷居欝欝不遂及赴逮益以憂憤得疾次静江遂卒¶
閱四年¶
朝廷大正桑哥誤國之罪要束木亦次伏其辜扵是¶
天下有識之士咸服武安知人之明而以公爲能自¶
靖自獻庻幾乎不辱其身者矣公諱欽其字敬之世¶
<pb:KR4d0505_SBCK_010-27b>¶
為相人治岐伯鬼臾區言為方脉醫金徙都大梁曾¶
大父為尚醫入内診上脉息著聲始析家遷耒河南¶
大父值金亡避兵又徙南陽府舊縣曰申州父全&KR0970;¶
慧多學依葉縣冨人楊氏為婿故又為葉人三子公¶
其中子也公起家試吏南陽府主供給攻圍襄樊軍¶
用無乏以能擢河南營田捴管府提控案牘武安識¶
公材噐拔扵衆中故亦能以死報武安焉公之配東¶
平趙姓生子男四曰文祐曰文瑞曰文瓉曰文琪延¶
祐三年二月甲申始克塟建康之上元縣金陵郷龍¶
灣之原塟巳八年為泰㝎元年¶
朝廷載定褒䘏之典以寵嘉臣子之世扵是公之子¶
文瓉入為右司都事得贈公承事郎趙夫人始封宜¶
<pb:KR4d0505_SBCK_010-28a>¶
人眀年文瓉自監察御史左司貟外郎出為江浙省¶
左右司郎中加贈公奉議大夫樞密院判官驍騎尉¶
葉縣子夫人進葉縣太君天暦元年文瓉為禮部侍¶
郎升秩四品復加贈公中議大夫同簽樞密院事騎¶
都尉南陽郡伯夫人亦進封南陽郡太君時文祐以¶
廣徳路筦庫官先卒文瑞以承事郎淮安路沐陽縣¶
尹去官繼卒文琪以福建驛馬提領最先卒而文瓉¶
之妻南陽郡君王氏亦卒亰師皆寄菆淮浙間明年¶
天暦二年文瓉乞告于　朝将捧　命書奠墓下并¶
啓兄弟与内子之殯並祔公兆次同域異竁先事請¶
于其友東陽栁貫曰昔吾父執莭懐義累遭誣衊卒¶
以䜛死死三十七年而葬葬十有三年幸叨¶
<pb:KR4d0505_SBCK_010-28b>¶
上恩錫封予爵惟具著哀榮終始文諸隧石&KR0847;有彝¶
制敢以状私于執事貫曰公行應銘法侍郎又以禮¶
請其将何辞廼序而銘之且以信夫君子之澤積久¶
而流長者如此其銘曰¶
井變而阡祿不以世士而從仕委身徇義不怵扵威¶
不刼扵利志立誠存之死靡二始南陽伯署郡㓛曺¶
用文無害著其年勞進事武安從征于交執我勝算¶
制彼繹騷班師而還不亡一矢君子小人同趋異軌¶
有妖者狐含毒跂跂玉以攻全誰匵誰毀憂恚慿陵¶
殞&KR0847;中身諒㢤一莭可質明神子也𥘉嬰既冕而紳¶
天耶人耶㝎勝相因上聖垂仁率土怙冒示臣昭先¶
以勸忠孝有爵有封有渙其號葉溉根滋如雨斯膏¶
<pb:KR4d0505_SBCK_010-29a>¶
有制車旂有分土田予寵䟽榮下漏幽泉曷以薦之¶
尊斚豆籩来假来歆遟公其旋魂氣之升炬炳泉冽¶
既伸既止上昭下徹矧是佳城相望中葉何必故郷¶
有安無臲蔣陵之南欎其松楸再世相從楽㢤斯丘¶
子子孫孫是䕃是庥掲徳振華以列諸幽¶
　　　王山居士胡公墓碣銘¶
王山居士何以名不矯善不誣实隱扵其郷即以其¶
郷之名自謚焉象其徳故称其名也居士生宋宝慶¶
丁亥淂壽八十有九以延祐乙卯六月二十九日終¶
于家閱七年而葬葬之域曰楽丘其地坫塘迩扵其¶
家居士所自卜而自名之也居士斈積于躬而行儀¶
于家中遭易代安隱無競既老而傳益夷猶林壑間¶
<pb:KR4d0505_SBCK_010-29b>¶
潜幽伏窈窹嘨寐歌戒悄悄以悲亦欣欣以楽也䔍¶
扵義故宗婣里黨無違言周扵礼故祀饗昏冠無愆¶
莭儉不至陋用不過奢其所履如此而其可以燾後¶
訓嗣者不止是也方年八袠子孫将洗腆致慶忽命¶
肩輿徑㝷天台桐栢之勝登瓊䑓俯石梁經月乃歸¶
霜髯朱頰望之如古仙羽人逰戯人間而偶見之也¶
居士姓胡氏諱釋之字開甫其先自永康徙来東陽¶
之玉山曽祖諱亶祖諱元俊父諱景南受業于囯子¶
司業陳公大猷之門者居士之世也居士娶石潭俞¶
氏柔儉慈順為令婦為賢母諸行卓然二子曰有光¶
曰召乕召乕為叔氏後孫男五曾孫男八居士之流¶
慶有衍者尚未艾也俞夫人生淳祐乙&KR1344;卒延祐庚¶
<pb:KR4d0505_SBCK_010-30a>¶
申之二月三日夀八十二也明年十一月庚寅合葬¶
之日也居士之同祖女弟適余舅宋太學進士俞公¶
内弟仁榤實以有光状來請銘余不得而辞也余觀¶
自古史記所載隠徳之君子豈必竒迹顯行越衆駭¶
俗為足傳㢤亦曰反諸其行而信質諸其後而無疑¶
焉耳則夫居士之葆素守沖終扵耆耋世雖一紀而¶
其善行不亡固凛然大雅之遺風也序而繫之銘維¶
以志夫實也銘曰¶
不懈于脩不躓于行既夀而康以&KR0779;其生亡鑒之嗟¶
惜不百齡歸于樂丘體安魄寧尚利尓後迄觀&KR0847;成¶
<pb:KR4d0505_SBCK_010-30b>¶
¶
桞待制文集卷之十¶
<pb:KR4d0505_SBCK_010-31a>¶
