# -*- mode: mandoku-view; -*-
#+TITLE: 柳待制文集
#+DATE: 2015-09-11 16:25:56.063731
#+PROPERTY: ID KR4d0505
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB04n0313-005柳待制文集-卷第五.
<pb:KR4d0505_SBCK_005-1a>¶
柳待制文集卷之五¶
　律詩¶
　　七言¶
　　　奉同伯庸應奉韵送伯生愽士行祠西嶽因¶
　　　入蜀朢祭河源二首¶
旌旗前隊一星低燎王熏薌嶽色齊石戴殘雲開便¶
面棧懸斜日落鄣泥曾聞祕祝蔵金乕復道祠臣致¶
碧雞¶
聖代新儀将芳貢崐河只在大荒西¶
馬首西南太白開祠庭佳氣拂崔嵬河邉織女機絲¶
出霧裏仙人翠盖来鳥道山盤燒後棧龍池塹黒刧¶
前灰少城萬里層雲色遥送清秋使莭回¶
<pb:KR4d0505_SBCK_005-1b>¶
　　　次韵伯庸無題四首¶
貝葉東耒不隔江青瑶刻作寳華幢龍翰别致三千¶
匹翠羽生輸四十雙天上神閑雷下斧人間客醉月¶
縈窓崧南半截雲虹色宜著韓家小石淙¶
珠斗闌干動夜光霏霏神雨酒痕香故時徒服多爲¶
赭令日祠衣獨尚黄梁苑且延能賦客漢廷安用戯¶
車郎琴中莫置拘幽恨聖徳宣昭到越裳¶
欲覔麻姑㸔海潮徑從織女問河橋著荎宿露龜方¶
息竹實垂雲鳳己遥白璧何資三寸舌黄金徧戀十¶
圍腰新来代地聞歌曲盡擫秦聲入管簫¶
黄鵠將騫㒳翅垂跂行幾許佀蛇醫栖遟社首脩卦¶
日太息甘泉献賦時風籟蕭蕭聴漸起星弧歷縻道¶
<pb:KR4d0505_SBCK_005-2a>¶
初移塵埃渇肺今年甚絶想仙盤露一巵¶
　　　送李士弘侍讀攝祠王屋¶
河山肺腑樹靈峯泰壹髙居象帝容蒼玉登壇親藻¶
藉黄金塗撿盛函封林光忽与升烟合雲氣𥘉承委¶
珮重歸格神休奉¶
明主㤙流偏覺侍臣濃¶
　　　觀失刺斡耳朶衘宴回¶
毳幕承空拄繡楣綵繩亘地掣文霓辰旂忽動祠光¶
下甲帳徐𨳩殿影齊芍藥名花圍蔟坐蒲萄法酒拆¶
封泥¶
御前賜酺千官醉㤙覺中天雨露佀¶
(車駕駐䠤即賜近臣灑馬妳子御筵設氊殿失刺/韓耳朶深廣可容數千人上亰五月芍藥始花)¶
<pb:KR4d0505_SBCK_005-2b>¶
　　　還次桓州¶
塞雨初乾草未霜穹廬秋色滿沙塲割鮮爼上薦黄¶
䑕獻獲鞍間懸白狼别部烏桓知㡬族他山稽落是¶
何方長雲西北天如水想見旌旗瀚海光¶
　　　八月二日¶
大駕北廵将校獵于𣪚不刺¶
詔免漢官扈從南旋有期喜而成詠¶
天子龍飛唘聖時乹坤&KR1782;闢載清夷幸從在鎬承周¶
宴重喜臨邉舉漢儀御宿常時嚴乕衛吉行唯日望¶
鸞旗¶
詔㤙許免陪驂乗却愧長楊賦未竒¶
　　　次韵呉間間真人詠梅¶
<pb:KR4d0505_SBCK_005-3a>¶
岧嶤珠闕鳳池濱梁背苔龍此樹身芲下亦逢修月¶
户林中别有主雲神么禽寂寂時窺夢古雪離離未¶
放春誰識西湖香影外緑華承蕚供仙人¶
　　　送田時佐簽事赴河南¶
銀鞍&KR0865;馬走踆踆南彂都亭已向晨勝日未忘山水¶
役清風先掃薄書塵金提舊築母多費木鐸新詩罄¶
一陳湏副明時求士意市中莫有鼓刀人¶
　　　次伯長待制韵送王繼學修撰馬伯庸應奉¶
　　　扈從上亰二首¶
仗前桐酒進瓊脂翠絡金鉤向馬垂少宰氊廬初張¶
事從官魚笏正書思三辰上應旂斿象六樂中陳鼓¶
吹詞供奉逍遥承¶
<pb:KR4d0505_SBCK_005-3b>¶
<pb:KR4d0505_SBCK_005-3b>¶
出黄鶴仙人䖏䖏過丹齊時開陳地寳祠光夜發亘¶
天河軒轅故鼎曾孫守不負淮南桂樹歌¶
　　　左䘙麻經歴持命書歸省先墓¶
朔吹蕭蕭動顆蓬燕南歸夢繹山重賢勞屡最鷹揚¶
府賁澤纔霑馬鬛封今日門㓛方論世古来墓制合¶
明宗待君建幕收竒績樂石銘詩併象容¶
　　　宗人湯佐由内宰出為懷孟総管賦贈識别¶
吾宗門户並崔盧漂轉深慙緒業餘群從喜開朝士¶
籍一麾旋擁使君車枌榆置社今豐沛耕稼同風古¶
比閭長日鈴齋詩有興客来鯹酒得冰魚¶
　　　送馮士企經厯赴淮東㢘訪幕¶
叅軍故事有髯郷玉雪襟懐直許清可使民言干吏¶
<pb:KR4d0505_SBCK_005-4a>¶
議儘将幕畫寄䑓評珎鮭日喜供餐具蜜酒時應釀¶
秫成芍藥瓊花春次苐揚州風物捴詩情¶
　　　鄭公輔下苐後為亰邑教諭滿歸冠氏¶
珠在深淵玉在山文章光氣逼人寒司徒自昔皆升¶
士學䆒于今秪備官正有何門堪趿履忽聞此客巳¶
彈冠重耒知与春風約花彂城南走馬㸔¶
　太子受冊禮成赴西内朝賀退歸書事¶
樂舞充庭見象箾重瞳日月麗璇霄雙龍承檢纔升¶
冊九乕開關恰御朝内廐皆陳朱鬛馬左璫新換𬗋¶
金貂青𫀆最困微班沗親向前星挹斗杓¶
　　　符安理襲爵為鎮守杭州真定翼千户安理¶
　　　讀書知大義甞欲起應進士舉巳乃不就¶
<pb:KR4d0505_SBCK_005-4b>¶
将軍英妙及華年快馬新粧七寳鞭醼士豈無貍首¶
莭傳家故有榖城編轅門日晏猶嚴警射圃時清不¶
癈弦二月湖山春正羙雅歌喚取酒如泉¶
　　　午日雪後行失八児秃道中有懷同館諸公¶
尖峯猶是漢南山駝褐蕭蕭午日寒艾葉謾将頭上¶
插榴芲應許夢中看馬前砂雪行初隐鵰背荒雲落¶
更盤¶
王事獨賢吾敢憚重煩同館勸加餐¶
　　　澷題齋壁¶
牧馬新来秣地椒街頭挏酒玉傾彯義和白日經天¶
近㩽勒隂山度幕遙雨過忽然思御裌風清聊復快¶
&KR1272;歊它年續作灤陽夢萬里排雲遡泬寥¶
<pb:KR4d0505_SBCK_005-5a>¶
　　　郷友立夫以治春秋舉禮部進士不中苐賦¶
　　　二詩别余南還次韵荅贈¶
長安花好合来逰眼底髙風一鶚秋頋以微瑕傷白¶
玉終然䙝味愧黄流狂歌賴有千鐘酒通盖今無萬¶
丈裘同憶雲泉不同夢空將兩耳与心謀¶
芳草連天鴈到稀亰華春盡杏花微新知落落長門¶
賦故意悠悠白紵衣兵法孤軍甞小挫聖經一字有¶
公非文章銳彂如朝氣慎向尼山覔要歸¶
　　　河南北水後民徃注告飢胡安常以工部主¶
　　　事實𬒳選爲其省負外郎賦贈識别¶
千里河堤蟻穴空新来魚龞捴児童外廷亦用調元¶
手化地何殊宰物功柱後決冠行動色幕中鴻茟㸔¶
<pb:KR4d0505_SBCK_005-5b>¶
生風過家急奉髙堂酒一日民恫百歲同¶
　　　送張靖明真人得請南還天台¶
翩翩霞佩挾飛仙桂館靈風尚肅然石室樵人同夢¶
日金門羽客賜歸年新開洞穴收丹鏃更買湖亭放¶
酒舡翠湧天台三萬丈題詩須用碧瑤䥴¶
　　　送道士何大方歸龍乕山大方能醫¶
玉露金風桂館逰江南還問木蘭舟路逢道士呼元¶
放市有山人號伯休仙珮凌空聲窣窣神丹開室氣¶
浮浮成書想在青囊底乞我玄霜點白頭¶
　　　遷愽士後作¶
　䝺沗𬒳¶
　誤㤙稍進官序仰承今遇復愴曩懷輒依短韵以¶
<pb:KR4d0505_SBCK_005-6a>¶
　寄永言亦識山林賤士猶不為¶
　明時棄物也¶
在褓于今五十年遷官纔得舊青氊前生芉祜徒多¶
感後世揚雄敢自賢巳巳經畬甘瓠落紛紛胄姓正¶
蟬聮¶
天光飾物無纎鉅頗覺¶
㤙承雨露偏¶
　　　送國子伴讀李顒還省潞州¶
六館詵詵胄子趋窮年媚學競居諸来歌幸及聲明¶
際予告方當定省𥘉易水風髙鞭力劲壷關雲白眼¶
光舒河東吾土郷情重雅欲同還訪里閭¶
　　　新製大常鹵簿成正月九日¶
<pb:KR4d0505_SBCK_005-6b>¶
天子始駕玉路朝饗¶
太廟共覩盛儀軎而有賦¶
端門𥘉啓䠋聲齊五使中行八寳随大輅戒嚴催引¶
仗㳤旂分道聴鳴麾叅差繡袷迎陽動蹀躞金珂窣¶
地垂宗祀光輝承孝饗思成還欲詠周詩¶
　　　送王正臣經㦄赴浙東¶
仙掌浮空𬗋翠重金華秀出淛河東繡衣幕府雲霄¶
上丹茟刑書雨露中溪釀獨称雙醖羙津舡纔許一¶
帆通送君因寄思郷夢為問青山舊桂叢¶
　　　陳存道由奉常掾出為廣州教授¶
曲壹從事氣如霞禮樂圗書腹五車燕北離莚當菊¶
蘂嶠南行色為梅花揚帆直下將勸海攬轡徐驅且¶
<pb:KR4d0505_SBCK_005-7a>¶
過家雖則磬襄千載後遺音却恐在荒遐¶
　　　送楊君祥赴定海稅官因思舊逰¶
麾手黄塵一觧頥翩翩行色有光輝豚魚稅足𥘉成¶
算鷗鷺心閑已息機山翠入簾消宿酒海氛吹雨落¶
秋衣舊逰更在雲濤外獨猗西風送鴈㱕¶
　　　送播州楊宣慰還鎮¶
播南裔圡亦分茅四海祥風共一陶萬舞在廷隆宴¶
饗景鐘著代表勲勞星文下与龜斿直山色遥連乕¶
莭高今日九州承慎徳不将異物貴竒獒¶
　　　送葉道士歸天台¶
北斗光中曵翠旗五城樓觀極魏魏采山不鑄黄金¶
鼎佩印空垂白羽衣石井劒花飛夜氣玉田芝草艶¶
<pb:KR4d0505_SBCK_005-7b>¶
春暉天台仙子應招隐萬壑梯飈㸔鶴㱕¶
　　　送宋誠甫脩譔押送安南貢吏赴鄂省交割¶
椘山迎傳日西馳炳炳魁芒斗下垂周制陪臣通執¶
奠秦官典客重脩辞同又自昔尊諸夏守道于今在¶
四夷黄鶴樓中張宴罷借君彤茟彂英竒¶
　　　讀漢史二首¶
将軍含笑入重泉自詭㓛髙許史前家&KR0852;遂萌參乗¶
日國恩猶在罷兵年减羔論定謀𥘉泄獻馬書陳事¶
已先争道㒳奴非釁隙人言熒惑晝當天¶
世微趙禹孰同倫律議紛紛踵故秦天下利源知㡬¶
孔上前心計竊多陳峻文強傳春秋學忌意専攻禁¶
闥臣大扺法家無後福漢朝天子重經綸¶
<pb:KR4d0505_SBCK_005-8a>¶
　　　寄贈吴彦輝¶
夢想人間玉樹柯梁園脩竹竟如何過車欲問夷門¶
隠把劒還為易水歌寳瑟鷄絃聴入撥文綃鮫室㸔¶
飛梭薦賢甚負吾徒耻相國于今重禮羅¶
　　　元日朝回書事¶
九賓陳仗建朱干六譯傳聲贄白環法部清啇𥘉按¶
樂宫闈重翟巳趋班雪華遙暎龍旂動日色纔臨鳳¶
盖閑萬歲玉柸誰刻字忽聞送喜入¶
天顔¶
　　　送陳仲剛歸鄱陽却赴武昌謁選¶
黄塵如海漲天衢好在歸来一束書捩柁纔㸔彭蠡¶
近食魚真愛武昌居莫因蘭葉思紉佩想對梅花夢¶
<pb:KR4d0505_SBCK_005-8b>¶
直廬治世有音當合雅勞歌毋蹈䠂聲餘¶
　　　送唐可升法師奉香祠武當山¶
黄帕封香　御手題熒光一道𬗋雲随神山頟頟千¶
靈㑹¶
天子明明萬夀冝金馬碧雞春動彩鉤陳玄武暮張¶
旗甘泉畫法元非誕太乙祠方固自竒¶
　　　次韵伯庸待制上亰寓直書事四首因以為¶
　　　寄¶
舉頭凉影動明河問信仙人八月槎斗下孤光懸太¶
白雲間長御挟纎阿霓裳催按新聲遍鳳藻需承曲¶
宴多一代詞華歸篆刻龍文還欲暎琱戈¶
松翣新裁似鶴翎手中雲影落深青宫花忽動紅千¶
<pb:KR4d0505_SBCK_005-9a>¶
直廬治世有音當合雅勞歌毋蹈䠂聲餘¶
　　　送唐可升法師奉香祠武當山¶
黄帕封香　御手題熒光一道𬗋雲随神山頟頟千¶
靈㑹¶
天子明明萬夀冝金馬碧雞春動彩鉤陳玄武暮張¶
旗甘泉畫法元非誕太乙祠方固自竒¶
　　　次韵伯庸待制上亰寓直書事四首因以為¶
　　　寄¶
舉頭凉影動明河問信仙人八月槎斗下孤光懸太¶
白雲間長御挟纎阿霓裳催按新聲遍鳳藻需承曲¶
宴多一代詞華歸篆刻龍文還欲暎琱戈¶
松翣新裁似鶴翎手中雲影落深青宫花忽動紅千¶
<pb:KR4d0505_SBCK_005-9b>¶
帳禁桞齊分綠半櫺金掌擎秋調玉屑銅渾窺夜約¶
銀釘不知太史朝来奏東壁光聮苐幾星¶
烏桓落日稍沉西南極青山女堞低馬谷夏泉經雨¶
漲龍堆秋草拂雲齊一函祠檢将升玉萬里九封不¶
用泥儤直夜涼談往事乗車猶欲避雞栖¶
柸面春風灔灔波醉来難覔百東坡寕無天上支機¶
石信有人間采玉河霜驛舊圗開党項雪毫新興寫¶
伽陀聚星更比荀陳盛月照金鑾夜若何¶
　　　李侍讀子巖夫為四川行省譯史¶
鑾坡詞伯列仙卿玉樹名郎上幕英九譯同民先導¶
喻六書垂世用諧聲極知愛日心情切更覺培風羽¶
翼䡖相國臨&KR2173;似嚴武時平重喜雪山清¶
<pb:KR4d0505_SBCK_005-10a>¶
　　　離亰北至新店十二月十八日¶
少甞㺯茟&KR0881;詩騷豈有長途汗馬勞病骨祇知南日¶
羙窮年今与北風鏖寒暉掛樹駸駸短朔氣浮空徃¶
徃髙蹄轂去来成老嬾山林為謝解吾嘲¶
　　　任城馬氏塋歷唐宋金數百年松檟茂欝由¶
　　　子孫世丗有人也予聞而感之為賦此章系¶
　　　曺子貞先生記文後¶
馬服君家百世支城陽髙冡尚魏魏眼明喜見祁連¶
象心惻如逃即墨圍霜降露濡増感慨水原木本繫¶
瞻依甞聞珠玉驪山出地下何曾發弩機¶
　　　送郷僧偉師南還¶
析木光中佛耀開丹樓碧閣暎崔嵬空聞白馬䭾經¶
<pb:KR4d0505_SBCK_005-10b>¶
去㡬見黄龍聴法来笠影翩翻雲作盖錫痕依約浪¶
生苔歸山說似亰華夢親到幽州禮塔回¶
　　　送國子伴讀朱禮悌歸盱江省親¶
亰洛塵埃眯目黄遟歸㽞得舊縫裳升歌不在諸矦¶
席挾筞猶從胄子行實内么荷秋尚小庭前諼草日¶
初長文章夲是飛騰具鵬翮乗風㸔怒張¶
　　　伯庸少卿在上亰有詩貽經莚諸公書来錄¶
　　　以見示次韵繼作俟南還奉呈¶
隠隠蒼龍闕角西星辰次舎宿全奎期門上日排熊¶
武尚食新秋薦犢麛王徳體元觀太始坤珎乗運戒¶
先迷欲知聖學成仁大魚在深淵鳥在栖¶
　　　十月五日冬饗禮成書事¶
<pb:KR4d0505_SBCK_005-11a>¶
萬舞洋洋在廣庭星文動影貫珠繩頌聲有日𢋫長¶
發祀典𥘉冬舉大烝黍臭正冝圭鬯合蕭光還与燎¶
烟升物成備饗仁心切况復新霜露巳凝¶
　　　送周尊師還吴中¶
竹宫旗采動微雲畡陛風囬廣樂聞天上信星𥘉報¶
貺山中逋客巳移文松肪厯歲成膏魄芝掌迎春變¶
夕薰太一蓬莱如可遇為開神鼎問元君¶
　　　亰城閔旱廼四月朔甘雨應祈次古愚韵¶
嶽主河宗舉大祠雲膚雨脚見来時龍雩應莭乹陽¶
用天畢從隂觧澤垂報貺泰壇㪺玉鬯慶豐歌館擲¶
金龜眼明盛治開新象因頌成言不敢巵¶
　　　蘇郎中挽歌詞¶
<pb:KR4d0505_SBCK_005-11b>¶
大漠隂山斥候通濟時深欲仗英䧺過庭數粟知軍¶
實幙府程書上國㓛萬里賜環行遂遂一丘埋玉恨¶
匆匆儒林有子能昭績六尺桓碑載事豐¶
　　　八月廿四日¶
上北幸回鑾次止撫州校獵獲禽物盈且多爰以珎¶
　　　毳馳饗¶
太廟¶
敕命近臣攝行其事禮眎烝祠廼九月三日¶
御香至都八日昭薦明祀百辟駿奔&KR1406;降有恪䝺時¶
　　　實与監禮輒賦紀詠¶
羽獵𥘉成獻獲時緘辭唯遣近臣知大田夲意充乾¶
豆備物誠宜饗類祠切切羹牆如實見昭昭位著有¶
<pb:KR4d0505_SBCK_005-12a>¶
餘思禮由義起文謨正鴻茟真将百代垂¶
　　　過宿長蘆書所感¶
縣官煮海非籠利使者行河在用經今日有人司筦¶
榷嚮来無筞濟承寕舟檣矗矗雲為㫁鞭血淋淋地¶
亦腥午夜啇歌驚客夢琵琶彈徹喚誰聴¶
　　　舟中睡起¶
影入&KR0657;䆫隙日升霜衾驚夢却青綾一官朝右寕非¶
客十月漳濱幸未冰江驛比来無鴈帛水郷随䖏有¶
魚&KR0699;食貧黽勉縈微祿消淂山靈笑負丞¶
　　　登徐州城上黄樓北朢河流作¶
髙樓背水壓奔衝影動雲虹落水中土色從黄宜制¶
勝河聲觸險聽分洪却思沉璧千年日欲問乗槎八¶
<pb:KR4d0505_SBCK_005-12b>¶
月風汴泗交流平似席南行北播本同功¶
　　　雪中渡淮¶
水入長淮浦溆分艣前圻岸覺奔沄灑篷雨歇纔聞¶
雪吹帽風来不見雲何䖏能忘丹鳳闕此身将混白¶
鷗群有人問我蠙珠顆直遡寒光到海濆¶
　　　曉次揚州阻風不淂渡江訪傅子玄㽞飲迨¶
　　　暮明日小至¶
揚州城色曙烟中一幅征帆趂落鴻地拆江傾将至¶
海日南景夕故多風歸期漸与寒梅近生意纔看荗¶
草同輸寫交情添耳熱醉郷誰謂酒無功¶
　　　曉朢金山¶
六鼇連背負青山直下中&KR0893;水一環苞絡乹坤成地¶
<pb:KR4d0505_SBCK_005-13a>¶
險吐吞雲雨出天慳浮幢影入龍淵厎若木光騰蜃¶
氣間晚歲相依香火社秪教黄鶴載詩還¶
　　　鎮江逢袁子方明府¶
亰國同逰兩毳𫀆歲䦨歸路各維艘凄風催合南河¶
凍寒色㸔成朔野髙𬗋蟹著糟新點芼黄魚刴酢滿¶
流膏丹楊物品渾宜酒試遣霜威敵醉豪¶
　　　送管文秀赴辟南臺¶
亰華𥘉見各塵圡江市重逢又蕳書今日掄材先幕¶
府古来薦士右公車噐當盤錯方知利志在澄清未¶
覺踈神草尚應能指倿豈将簮茟愧權輿¶
　　　送董侍御由江右赴南臺¶
勛閥聲華照汗青繡衣霄漢玉亭亭熒光下合豐城¶
<pb:KR4d0505_SBCK_005-13b>¶
劍𬗋氣中懸執法星絶嶺松筠觀莭操當堦籣茞讓¶
芳馨離杯滿引東湖水世上誰曾忌獨醒¶
　　　送萬里貢𥙷行臺¶
百尺崇臺㸔鳳儀茟鋒真佀脫囊錐春秋議法𥘉無¶
害旬歲為郎亦未遅章浦㽞雲期弭莭鍾山乗月索¶
題詩客間纔見還䡖别思与檣烏上下随¶
　　　閲進士卷賦呈同院諸公¶
五緯明明一鑑昏斯文吾已愧専門直教漢法称無¶
害猶恐秦人議少㤙審樂豈能遺律吕采芳終擬得¶
蘭蓀胸中故有青藜熖夢裏從渠墨水渾¶
　　　與晉卿夜坐道舊因書贈别¶
去歲離亰秋葉黄客間㸔客又新霜澄江不礙浮雲¶
<pb:KR4d0505_SBCK_005-14a>¶
影寒月空驚過鴈行文苑即今誰醖藉䆠途何許是¶
康荘紅顔青髩非前日却愧人称兩驌驦¶
　　　過䥫峰書室觀其所得宋咸淳中大宗正訓¶
　　　名牒上有福園署押感而為賦¶
姬姜顦顇况同盟属籍凄涼舊訓名寳玦懸腰非少¶
日金環探樹是前生分無蔾杖過天祿尚有花書記¶
冡卿未必後来能識此祗教人說漢西亰¶
　　　吴玄徳真人出祠閤皁山常大舉參政實奉¶
命從往玄徳有詩次韵通呈二公¶
極中景福大如川臣子靈承志赫然祭澤尋常先及¶
物威顔咫尺不違天即今漢樂多崇祀若昔殷家有¶
㦄年歸羙象成嚴報上頌辞忙付玉人鐫¶
<pb:KR4d0505_SBCK_005-14b>¶
　　　立春日陪左平章飲散懷舊偶題¶
江上迎春春日晞跨鞍真佀早朝歸飲釐夢惜紅螺¶
小霑賜心驚綵燕非沭罷爲誰慚鏡鑷宴回容我從¶
旌旂東風若也勤披拂莫遣寒梅一點飛¶
　　　送汪叔志推官觧南安却歸北上¶
江西窮&KR1522;刑書蕳搜古曾聞到薜蘿府静平分秋氣¶
入嶺髙横截瘴烟過百年禮樂斯爲盛一士金湯不¶
啻多薇閣木天無蹞步眼㸔朝右用殊科¶
　　　送江彦清同知赴湘郷¶
髙盖緹車駕道邉清風開路掃氛烟寕知太史浮湘¶
意不在重華守嶽萹隴上麥岐将秀頴爼中蘭糈更¶
芳鮮彈琴秪坐凝香閤楚老長謠䖏䖏傳¶
<pb:KR4d0505_SBCK_005-15a>¶
　　　贈鄧道士逰亰因蕳虞少監¶
上得扁舟謝木蘭好風容易插脩翰言從¶
闕下瞻佳氣却向山中飬大丹素女空侯彈不佀道¶
家蔵室到非難若逢虞監譚玄麈莫遣鈔詩筆暫乹¶
　　　春盡日雨中宴坐次劉士斡憲史見貽之作¶
詩来慰我苦吟身黄絹中間見受辛合眼河山渾似¶
夢閉門風雨不知春長疑野鵲聲無據尚喜沙鷗意¶
獨親開到荼䕷花事减任渠流水洗芳塵¶
丗故紛紛萃一身直教調齊適甘辛淹㽞苦笋迎𥘉¶
夏分付餘花作好春引睡欲抛書榮去銷愁聊与酒¶
杯親詩成置我江西社兎苑梁園隔幾塵¶
　　　𥘉夏憶亰城鄰舎¶
<pb:KR4d0505_SBCK_005-15b>¶
石家院裏蒲萄館荆媪池&KR2173;芍藥&KR0550;倦劇擁書終日¶
坐醉来支枕片時醒主人並直飛龍衛鄰客誰開放¶
鶴亭萬里滄江雲一去欲将孤影寄伶俜¶
　　　送南海蔡秀才北逰¶
誰剖明珠照寂寥更驚翡翠出蘭苕番禺都尉曾推¶
引魯國儒生早見招服馬兼行穿幾驛跕鳶回朢隔¶
全潮九州八表俱承徳幸迩¶
天階奏象箾¶
　　　送太撲往臨江謁徳機應奉因而代蕳¶
夫子髙居百丈山四方學者朢承顔今君獨往𥘉聞¶
道昔我連栖屢扣関白璧成雙開繅藉黄金論鎰鑄¶
刀鐶端耒定價咸陽市不換龍文与乕斑¶
<pb:KR4d0505_SBCK_005-16a>¶
　　　送張明徳使君赴南㤙州¶
幾許炎州畫裏山西風驅向馬前㸔詩人舊志三刀¶
喜邊候新乗一障安時取椰浆斟玉液饒将桂蠧薦¶
雕盤雪花定比常年大燕寝香凝夜氣寒¶
　　　追餞常大參至樵舎鎮飲别後夜宿舟中聴¶
　　　雨¶
七十里江沙水黄㳂流送客舉離觴回舟併載别愁¶
重残雨微生半夜涼欲与仙人騎竹杖時從老子㩀¶
胡床懸情獨有南樓月白兎河邉正搗霜¶
　　　作枯木醜石因題二詩遺李輔之檢校¶
窓光入茟吐晴虹我豈能侔造化功巨石長林開颯¶
爽尺綃寸楮破鴻𪷟古文篆籕雕鐫外楷法波弋點¶
<pb:KR4d0505_SBCK_005-16b>¶
畫中書畫本来同一物莫将視作馬牛風¶
曾与深山木石俱故将句子寫成啚錦城黛色參天¶
有艮嶽竒峰㧞地無槁靣&KR0994;&KR0994;霜雪亞隂飈肅肅鬼¶
神驅諸房撿正文書蕳清坐相㸔喚酪奴¶
　　　觀彂襄樊兵¶
漢水奔鯨觸浪腥東耒羽檄急徴兵禡牙已報舟師¶
彂克敵終資廟算成豈有大横歸代邸尚令烽火照¶
咸亰堂堂¶
七廟神靈主重整乹綱四海清¶
　　　頋淵白架閣自吴中西来途次有詩紀詠和¶
　　　其韵一首¶
　　　　過釣臺¶
<pb:KR4d0505_SBCK_005-17a>¶
萬疊山雲百尺䑓清風招我首頻回粤從縹鳳冲霄¶
去不見殘鱗上釣来虹玉固為神所祕犠尊猶是木¶
之灾千年未辦生芻束自汲茶泉試壑雷¶
　　　　玉山道中¶
前林候館闢朱扉冰玉中涵壑谷暉曉日半溪搖水¶
碧晴雲連嶺曵山衣路逢侠客彎弧立市有仙人賣¶
藥歸少喜逰方今白髮吾謀無是不成非¶
　　　　至豫章¶
漸老年華富貴催碧油幢厎豈低佪君方受牒當辰¶
入我實歌詩惜暮耒玉樹風前臨皎㓗雪峰天際倚¶
崔嵬相從未久還䡖别歸及湖&KR2173;菡蓞開¶
　　　彭沖所賛府觧歸廬陵贈别二首¶
<pb:KR4d0505_SBCK_005-17b>¶
臺府前臨勢嶪峩下寮趋走日奔波由耒州縣勞人¶
耳奈此公卿慢士何白璧全歸猶有足朱絃獨奏遂¶
成歌真儒用世偏宜老借重于今将相科¶
南昌巖邑簿書叢衆目睽睽㒳耳聦奔走塵埃同一¶
尉牽聮論薦有諸公㫄人不識操舟利此事真如斲¶
鼻工同客江城同觧𬒮片雲囬首各飛蓬¶
　　　端午日泊舟信州城下陳行之推官袁仲野¶
　　　知事擕酒饌勞予于挹翠亭上¶
信州城南江水流故人惜别暫維舟莭中偶病不成¶
飲客裏逢歡却是愁地迮那容胡旋舞波囬更作椘¶
聲謳三年三見戎葵色多事紅花照白頭¶
　　　次衢州盧彦逺捴管任仲安同知㽞宴平山¶
<pb:KR4d0505_SBCK_005-18a>¶
　　　堂上慨想舊逰席間為賦¶
山如雉堞水如陴堂監慿空直下窺指似雪鴻㽞迹¶
䖏㸔成遼鶴返家時使君延勞承終宴倦客追歡惜¶
早衰為向青霞仙者說吾逰未了一枰棊¶
　　　杜真人逰仙詞¶
不佩将軍四士符溪山雲月共樓居膠西老叟𥘉言¶
治河上仙翁晚著書夜擁笙簫㳺鞏洛曉飛劒履入¶
衡廬天根不是蔵真䖏一粒神丹貯八虚¶
　　　比聞尊奨藝文諸公陞華館閣原父首以遺¶
　　　逸起武夷山中予雖淪棄于時亦題詩志喜¶
中天延閣寳啚開日致明堂𣏌梓材東觀比容參獻¶
納南冠今復与招徠母多固守申公論苐一休令靳¶
<pb:KR4d0505_SBCK_005-18b>¶
尚猜溝斷豈堪重刻飾分光猶淂𬒳蒿莱¶
　　　寄太樸¶
玉樹瑤華不數人更從竹箭得蒼筠文章醖藉心無¶
累山水娱嬉茟有神喚起瞽朦陳啴緩洗空盆盎出¶
清醇㒳雄豈敢當韓孟但喜龍雲入夢親¶
　　　先公墓下作¶
霜露𥘉零感慨新一盂麥飯百霑巾幾家朽骨成深¶
錮四世清門秪舊貧痩竹僅餘三尺箠喬松誰睨十¶
輿薪縣知簣圡加封樹亦與麒麟迹併陳¶
　　　送夏仲文主簿赴遂安¶
溪郭人家住翠微縣花春到小梅枝名門正以公侯¶
大髙士何嫌簿領卑莫使塵埃侵髩髮盡收山水入¶
<pb:KR4d0505_SBCK_005-19a>¶
琴絲囊中彩筆如犀劍早賦芙蓉幕下詩¶
　　　雪後夢薛玄卿¶
故恐梅花即是居一床胡蝶両床分爲予誤讀中黄¶
子要爾偕升太素雲開笈取書銀字减隔簾呼酒玉¶
簫聞覺来不省誰同夢雪影翻窓似水文¶
　　　太僕自臨川致書深悼徳機之死於是復土¶
　　　一周星矣¶
江右緘書昨寄将范家墳草又新霜即今已逺人間¶
丗微爾誰宜地下郎祗有清詩傳警䇿更無真字發¶
飄揚天乎幸使山兒慧穮蓘猶堪卜歲穰(徳機一子/山兒尚幼)¶
　　　水際見早梅題爲漫興六首¶
玉人慰我色敷腴不用東風折簡呼澹泊非從言下¶
<pb:KR4d0505_SBCK_005-19b>¶
得孤髙真恐俗間無唯詩標格差能似比雪容華少¶
較殊除却西湖香影句祗饒霜月解臨摹¶
朔風晨夜振枯梢許可寒梅似我曹為惜濃香薫簡¶
䇿故留生色照蓬蒿道人半丗絶火食烈士窮年秉¶
節毛未必花神專物論不令渠得配三髙¶
苦為江梅欠好歌更愁琢句損天和少留枯枿何妨¶
醜添著踈花未厭多折得故分春色在吹殘將奈角¶
聲何情知不是塵中物月地雲堦合重過¶
斬新花發看垂垂作意東皇許探支見慣誰将欺朔¶
雪放遲吾自惜南枝小橋流水香微度淡月清霜影¶
亂隨頭白逢春狂未減興来落筆又成詩¶
如此荒寒野水濵踈花冷蘂看横陳歌翻玉樹多嫌¶
<pb:KR4d0505_SBCK_005-20a>¶
俗夢喚梨雲却欠真半點不煩春刻畫一分猶藉雪¶
精神蠟團新蕚雖同出未免韓公議小醇¶
亭下松風細細吹翠禽驚夢立多時更幽更險春亦¶
到半落半開人未知雪徑飄香纔覺近冰池寫影倒¶
看竒繁花㽞為先生夀領略年芳莫較遅¶
　　　俚俗夏秋之交集巫覡脩神事率謂故常予¶
　　　去郷數十年而猶未之有改也作詩私誚其¶
　　　陋¶
村村歌舞月明中澷詭祈年有信通伐鼓摐金維近¶
戯捭豚燔黍幾甞豐野巫豈識神靈意山鬼徒貪造¶
化功水旱在天何与爾澗毛自可薦民衷¶
　　　浦陽十詠¶
<pb:KR4d0505_SBCK_005-20b>¶
　　　　仙華巗雪(縣北有仙華巖翠/掌浮空雪景尤奇)¶
冰柱浮空曉色䝉海波搖動玉玲瓏九清内景㳺紛¶
外五嶽真形太素中微月升壇𥘉映鶴長雲連野不¶
驚鴻仙姬宴坐瑤池上摧捧蟠桃獻木公¶
　　　　白石湫雲(白石龍湫在縣東/南能出雲為雨)¶
白石靈山朢賛皇湫潭此復見蒼蒼飄揚直欲陵三¶
際膚寸猶能雨八荒空外金精縣太白泉中虬彩化¶
長黃傳芭奏罷神絃曲松盖成隂澤氣涼(恒州賛皇/縣有白石)¶
(靈山漢/碑在焉)¶
　　　　龍峰孤塔(縣東龍峯古塔/實為蒼龍左角)¶
㒳環日月似飛梭鰲背&KR0994;稜窣堵坡朱鳥前頭森屓¶
贔蒼龍左角見嵳峩玉函舎利朝光現珠斗闌干午¶
<pb:KR4d0505_SBCK_005-21a>¶
影過浩刼浮雲開萬象寳華雜還散芬陁¶
　　　　寳掌冷泉(宝掌山唐千歲和尚道場有看/經行道洞岩竇出泉極甘寒)¶
一勺曹溪未是甘刺山容易出飛泉消融太古岷峨¶
雪澄映中秋沆瀣天掛樹青猿窺洗鉢眠沙白&KR0951;伴¶
安禪巖龕無縫身如石&KR0647;數髙僧入定年¶
　　　　月泉春誦(縣西有泉随月盈虧泉/上精舎祠文公成公)¶
有盈有泚即寒泉猶隔蘆峰道里千嶽麓雲深蔵筞¶
䖏匡山人老讀書年松楠疊影青浮几華樹坐香晚¶
入筵稽首堂中兩夫子六經言遠視如天¶
　　　　潮溪夜漁(去縣五十里溪流/始大有魚蟹之産)¶
溪水添流到石矼小家殘户占漁商蛟龍未觧乗雲¶
氣魚鼈安能避澤梁兩岸擽林蔵曲折一篝松火照¶
<pb:KR4d0505_SBCK_005-21b>¶
微茫淮夷固有蠙珠顆往往鉤深得夜光¶
　　　　南江夕照(南江撟西朢原麓/返照如畫圖中)¶
千峯不盡夕陽孤斂翠浮丹入畫圖塔廟傍連山影¶
直石梁中亘水痕枯白魚在汕将踰尺紅稻登埸稍¶
佀珠玉露金風秋最爽跳身何用市間壷¶
　　　　東嶺秋陰(縣東東山嶺平林/廣野秋常多陰)¶
半里官橋出市闤一團秋色破孱顔雲開浩蕩𥘉疑¶
曙日出蒼涼不見山㫁䧹殘鴻飛杳杳綠蕪紅葉映¶
斑斑去年菊蘂今年發拾得籬邊句子還¶
　　　　深&KR1153;江源(浦陽江源出深&KR1153;/山在縣西三十里)¶
濫觴𥘉不滿瓶盆百谷渾渾一壑吞自此安流輸渤¶
澥放渠髙浪蹴崑崙出山未適帆檣便竭澤毋庸㒺¶
<pb:KR4d0505_SBCK_005-22a>¶
罟繁謝客題詩曽宿䖏孤雲落日是何村(謝恵連詩/云晨彂赤)¶
(亭谷今宿/浦陽汭)¶
　　　　昭靈仙迹(昔黄帝少女扵仙華岩上升山/下有昭靈廟水旱禱之輒應)¶
芝掌中開顥氣青雲軿雙駕鳳皇翎囙山不啓軒轅¶
鼎化石猶䏈婺女星磴道芳春琪樹長巖屝清晝碧¶
華零真仙帝遣司風雨喚起淵龍聽指令¶
　　　送吴徳謙入亰省仲父玄教宗師因以為寄¶
珠斗䦨干萬象中上陽雲氣擁飛龍凡民必至¶
王畿止有物同㱕老氏宗天上文章周六典人間禮¶
樂漢三廱書生際㑹斯為盛莫戀青山五粒松¶
　　　題項可立雙松圗¶
我家亭下有雙松絡石攙雲与此同閉户時時聞落¶
<pb:KR4d0505_SBCK_005-22b>¶
雪援琴往往寫清風神全省識蛟龍状墨守誰争篆¶
籕工采藥天台能事在故應添著負苓翁¶
　　　与新甫允從㑹飲上清宫丈室宫主鄭安莭¶
　　　出宋丞相鄭魏國公贈其師祖胡元静先生¶
　　　詩魏公𥘉免相時也因次韵紀勝¶
登山腝脚蹔䡖便占淂湖光佀剡川内景樓䑓𥘉象¶
帝上清苻蒃别通天雲深往往生朱草水浄姢姢化¶
碧蓮歎息有人辞鼎鼐幾曾無地寄脩仙¶
　　　送張國濟法師還龍乕山居¶
喚得青鸞備左驂象巖歸路觸雲嵐道門闕里華陽¶
似洞府神山玉笥參到日碧桃纔爛漫過時𬗋筍尚¶
芳甘相從共有烟霞癖欲抱丹經借石龕¶
<pb:KR4d0505_SBCK_005-23a>¶
　　　錢塘逢管彦清史君彦清黄人¶
黄州地入雲夢澤管氏書傳海王篇茲地産材寕有¶
種是家累徳固多賢方聞畫㦸閑兵䘙又報朱&KR1650;擁¶
使旃収取聲華上臺閣玉班行近𬗋微天¶
　　　訪王宣慰金井山居即送廣東上任¶
白夢招我入松門促席欣承笑語温岫幌巖扃慚勒¶
駕馬人龍户朢開藩一丘緩作經營計五管方依莭¶
制尊儒者安邉良有筞驚魚母使水先渾¶
　　　玄文館送張伯雨錬師歸三茅¶
華林菌閣草菲菲千樹啼䳌喚客㱕石上踞龜談未¶
了山中騎乕去如飛白雲冉冉浮芝盖青雨踈踈灑¶
葛衣世外故多人物論一枝丹茟待君揮¶
<pb:KR4d0505_SBCK_005-23b>¶
　　　用韵重送¶
海上盧敖汗澷期雨青雲白送将歸歩随玉女明星¶
出夢載神山左股飛迮徑常時多著屐深林五月未¶
更衣泠飈忽動三君下七尺冰絃信手揮¶
　　　送秦𥙿之左司赴福建㢘使¶
左闥丞郎地朢嚴使華将指粤山南霜飛劍佩能清¶
暑雨入幨帷化作甘興學先時稱范寗寕民此事屬¶
曹參澄清一念存匡濟治泰方觀相度函¶
柳待制文集卷之五¶
