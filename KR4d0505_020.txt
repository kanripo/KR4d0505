# -*- mode: mandoku-view; -*-
#+TITLE: 柳待制文集
#+DATE: 2015-09-11 16:25:56.794181
#+PROPERTY: ID KR4d0505
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 20
#+PROPERTY: FILE SB04n0313-020柳待制文集-卷第二十.
<pb:KR4d0505_SBCK_020-1a>¶
桞待制文集&KR0195;之二十¶
　行状¶
　　　故宋迪㓛部史館編校仁山先生金公行狀¶
　　　　　本貫婺州路蘭溪州純孝郷循義里¶
　　　　　曽祖天錫¶
　　　　　　妣唐氏¶
　　　　　祖世臣¶
　　　　　　妣童氏¶
　　　　　父夢先¶
　　　　　　妣童氏¶
先生諱&KR0130;祥字吉父金氏金本劉也避錢武肅王嫌¶
名故以金易劉後遂因之以為彭城之宗譜言世本¶
<pb:KR4d0505_SBCK_020-1b>¶
項氏其先項伯入漢以恩賜姓爲劉氏譜要爲有𫠦¶
證矣初繇三衢桐山峽口徙家婺之蘭溪三峯桐湖¶
者諱陳下逮先生十世又四世曰十二府君諱則元¶
而家始浸大生子曰五迪㓛諱明偉紹興初以耆行¶
賜爵又&KR0025;蘭溪桐山山下而其羣&KR0025;一姓有曰某府¶
君諱景文力學而不求聞與其妻包竭誠以事其祖¶
若父父甞患疽齋禱於天乞以身代而父疾亦㝷愈¶
喪母廬于墓左夜見天光下燭五采爛然人以爲孝¶
感郡上其事改其鄉純孝以表異之後又祠府君於¶
學題其主八行金公昔政和間嘗以八行選士㝷廢¶
不舉府君渡江後人考其行而有合焉故&KR0503;繫之以¶
是名耳迪功子二十一府君諱澄生三子生業益裕¶
<pb:KR4d0505_SBCK_020-2a>¶
&KR0014;以禮法自範其家仲則三十府君諱天錫扵先生¶
為曽祖娶唐氏盛年而寡守莭終身教其子至扵有¶
立長子干八府君諱丗臣扵先生為祖蚤孤而&KR0014;宅¶
心絰術出㳺庠序聲稱籍籍郷里推其賢是生桐陽¶
散翁諱夢先先生父也學愽聞多志尚嶄然祖母唐¶
夫人&KR0057;深訓程之雖屢&KR0025;舉子試場屋不利而家學¶
充茂翁實啓大之矣夫人童氏生四子先生居其三¶
將震散翁以事㽞蘭邑夜夢家塾壁間畫虎甚文已¶
而真乕復&KR0155;屋大吼&KR0116;而自語維熊維羆男子之祥¶
吾殆得男也耶歸而先生巳生遂以祥名稍長應庠¶
序課試更名&KR0271;祥後&KR0025;師友謂開祥非學者名歸而¶
禀扵其親㝎名履祥先生幼而敏睿父兄稍授之書¶
<pb:KR4d0505_SBCK_020-2b>¶
即能記誦智若成人宗黨咸愛異之&KR0025;伯父三七府¶
君諱琳因欲命後其長子章散翁府君許之八年遂¶
徃為之嗣年十六&KR0025;學城闉&KR0024;郡博士弟子貟堂試¶
屢占前列二年試中待&KR0024;太學生有&KR0014;文聲而先生¶
反自悔其𫠦為之非且悼其𫠦志之未㝎益折莭讀¶
書屏舉子業不事取尚書熟習而詳解之然觧至後¶
卷即覺前義之淺時王君相字元章幼為童子科學¶
問詞章望于庠校先生取友得之而元章亦深相器¶
許年十九知向濂洛之學聞北山何文定公基得紫¶
陽朱氏宗&KR0562;欲徃&KR0025;之而莫為之介年二十三廼即¶
元章而謀之將求書徃謁敬巖王公佖敬巖名監司¶
能收接後進時方里居盖欲階之以踐北山之庭元¶
<pb:KR4d0505_SBCK_020-3a>¶
章曰見敬巖姪不若見魯齋兄先生亦曰曩甞獲觀¶
五先生文粹序而竊慕之不知其為令兄也元章即¶
為書曰金吉父与相生同年而月長蘭溪學者莫或¶
先焉今欲請教扵左右吾兄求賢弟子久矣亦必有¶
以䖏吉父也扵是獲見魯齋王文憲公柏而受其業¶
焉&KR0004;見請問為學之方文憲曰立志昔先儒胡文㝎¶
有云居敬以持其志立志以㝎其夲志立乎事物之¶
表敬行乎事物之內又問讀書之目曰自四書始巳¶
又因魯齋以進于北山之門既㝎東嚮之禮復起言¶
𫠦以仰慕之意且㦄叙少小漂流顛㝠之故願先生¶
有以教之也文㝎曰㑹之屢言賢者之賢便自今日¶
截㫁為人併以為學之要示之㑹之文憲字也自是¶
<pb:KR4d0505_SBCK_020-3b>¶
&KR0025;㳺二氏間講貫益宻造詣益精而知學非身外物¶
矣時章已生子散翁府君方巖歸宗之命間以問之¶
文憲文憲曰昭穆既不順而彼復有子上承父命歸¶
正宗緒夫亦奚疑昔子貢問伯夷𠦑齊何人也孔子¶
既曰古之賢人也而子貢又有怨乎之問夫伯夷𠦑¶
齊夫子以為賢矣巳無可疑而子貢𠕅間盖自其心¶
而言之也今吉父䖏乎理義之正何為不安其議遂¶
㝎&KR0010;在&KR0605;酉先生年三十散翁府君疾草命即歸宗¶
已而奄至大故先生還承斬衰之重以畢葬祭之禮¶
凡章家幹蠱之事尤極意弥縫不使少有闕失亡幾¶
章與其配徐先後卒先生皆為之服齊衰期以報變¶
而適正斯之謂禮豈有過㢤先生夙有經世大志而¶
<pb:KR4d0505_SBCK_020-4a>¶
尤肆力于學凡天文地形禮樂刑法田乗兵謀隂陽¶
律暦靡不研究其微以充極扵用甞出㳺杭都諸公¶
貴人争相引重及進牽制𢷬虚之筞&KR0186;弗售謝歸迨¶
其阽危廼思其言之有味而以迪㓛郎史館編校起¶
之則巳不及扵用矣㫄郡嚴𨹧嚴先生舊隱䖏故有¶
釣㙜書院宇棟雖具誦絃久&KR0376;郡守雅聞先生之賢¶
而竊敬之致書奉幣厚禮来聘將&KR0113;文憲上蔡故事¶
其書曰此&KR0022;之士知尚儒術久矣而義理之作興不¶
䏻貸夫利欲之汨沒釣㙜之有書院正𫠦以崇名莭¶
而張雅道况其地靚深幽夐士習于此果䏻專一其¶
志向而以讀書&KR0113;業為事其扵&KR0026;感興起之誠有不¶
&KR0014;巳先生倘&KR0014;嘉念後進幡然而来扶世善俗㓛豈¶
<pb:KR4d0505_SBCK_020-4b>¶
少㢤先生感其言為之一起至則囙嚴先生懐仁輔¶
義之&KR0003;攄發仁義之奥而極言之聞者始知義理之¶
學真&KR0085;以動夫人也于時宋將改物兵燹乗之𫠦在¶
繹騷先生之居尤与盗近囙挈其妻拏避之金華山¶
中驚悸稍息則上下巖壑&KR0503;逐雲月探幽討勝&KR0009;情¶
嘯詠而是心之泰然者&KR0004;不以亂離之瘼嬰拂之也¶
久之始歸&KR0556;寧宇州黨之間頗知宗向贏粮景附躡¶
屩雲&KR0025;户屨常滿而以禮為羅闢塾延致惟&KR0178;或後¶
扵夫疇昔氣&KR0105;之崇者間亦恵然應之講道論徳諄¶
切為人即有餘暇不&KR0440;纂述謂古書有註必有䟽文¶
公之扵論益製集註多囙門人之問而更㝎之其問¶
𫠦不及者亦&KR0137;未之僃也而事物名數又以其非要¶
<pb:KR4d0505_SBCK_020-5a>¶
而略之今皆爲之&KR0113;&KR0024;附益成一家言題其編曰論¶
孟攷證廼若大學文公既爲㝎次章句而或問之作¶
𫠦以反覆章明其義趣者&KR0057;悉然後之學者尚有疑¶
焉則復随其章苐衍爲䟽義以暢其支申爲&KR0204;義以¶
統其㑹大學之教扵是乎無毫𩬊之滯矣先生早&KR0010;¶
𫠦注尚書章𥼶句觧既成書矣一日超然自悟擺脫¶
衆&KR0003;獨&KR0573;遺絰復讀玩味則其莭目明慗脉絡通貫¶
中間枝葉与夫訛&KR0861;一一易見囙推夲父師之意正¶
句畫段提其章指與其義理之微事爲之概&KR0690;證字¶
文之誤表諸四䦨之外曰尚書表註而自序其述作¶
之意曰書者二帝三王聖賢君臣之心𫠦以運量警¶
省&KR0052;綸通變敷政施命之文也君子扵此&KR0690;跡以&KR0026;¶
<pb:KR4d0505_SBCK_020-5b>¶
其用察言以求其心以誠諸身以措諸其事大之用¶
天下國家小之爲天下國家用頋不𦍒不得見帝王¶
之全書𦍒而僅存者又不𦍒有荖誤異同附㑹破碎¶
之失&KR0690;論不精則失其事迹之實字辭不辨則失其¶
𫠦以言之意書未易讀也燼扵秦灰扵楚鉗扵斯何¶
偶語挟書之律久之而伏生之耄言僅傳孔氏之壁¶
蔵復露伏生者漢謂今文孔壁者漢謂古文頋伏生¶
齊語易訛而安國討論未盡安國雖以伏生之書&KR0690;¶
古文不&KR0014;復以古文之書訂今文是以古文多平易¶
今文多艱澀今文雖立學官而大小夏侯歐陽又各¶
不同古文竟漢丗不列學官後漢劉陶獨推今文三¶
家與古文異同是正文字七百餘事&KR0197;曰中文尚書¶
<pb:KR4d0505_SBCK_020-6a>¶
不幸而不傳扵世至東晉而古文孔傳始出至蕭齊¶
而始備唐貞&KR0026;悉屏諸家獨立孔傳且命孔穎達諸¶
儒為之䟽夫古文比今文固多且正但其岀最後經¶
師私相傳授其間豈無傳述傅㑹𫠦以大序不類西¶
亰而謂出安國小序事意多&KR0861;絰文而上誣孔子朱¶
子傳註諸絰略備獨書未及甞别出小序辨正疑誤¶
&KR0204;其要領以授蔡氏而為集傳諸說至此有𫠦折衷¶
矣而書成扵朱子既沒之後門人語録未萃之前猶¶
或不無遺漏放失之憾予茲表記之作雖為踈略苟¶
得其綱要無𫠦疑礙則其精詳之緼固在夫自得之¶
者何如耳小戴禮樂記苐十九鄭玄目録云漢武帝¶
時河閒獻王與諸生䓁共采周官及諸子云樂事者¶
<pb:KR4d0505_SBCK_020-6b>¶
以作樂記事又云樂記者以其記樂之義扵别録属¶
樂記盖十一萹萹雖合而略有分焉唐孔氏正義則¶
謂劉向校書得樂記二十三萹今樂記㫁&KR0145;十一萹¶
餘有十二萹名猶在而記無𫠦録矣正義直以樂夲¶
樂論樂施樂言樂禮樂情樂化樂象賓牟賈師乙魏¶
文侯分十一萹而毎萹之中又各自為章捴之凡三¶
十四章先生獨有疑焉囙為之反覆玩繹優㳺涵泳¶
則見其𫠦謂十一萹者莭目眀整瞭然可&KR0690;而正義¶
𫠦分猶為未盡扵是一加叚畫而&KR0562;義顯白無復可¶
疑此學者𫠦以貴扵平心&KR0026;理及其理融見卓則雖¶
跨越宇宙而與聖賢共講亦不過是而巳也司馬文¶
正之作資治通鑑取法春秋繫年著代秘書丞劉恕¶
<pb:KR4d0505_SBCK_020-7a>¶
作外紀以記前事頋其志不本扵絰而信百家之説¶
是非既&KR0861;扵聖人不&KR0085;傳信而自帝堯以前不絰夫¶
子之𫠦㝎固野而難質夫子因魯史以作春秋始扵¶
魯隠公之元年實周平王之四十九年也王朝列國¶
之事非有玉帛之使則魯史不得而書聖人筆削亦¶
何由而見况左氏𫠦記&KR0137;闕或誣凡若此𩔖皆不得¶
以辟&KR0052;為辭乃用邵氏皇極經世暦胡氏皇王大紀¶
之例損益折衷一以尚書為主下及詩禮春秋㫄采¶
舊史諸子表年繫事復加訓釋㫁自唐堯以下接扵¶
資治通鑑勒為一書名曰通鑑前編凡十有八卷舉¶
要二&KR0195;既成以授門人許謙曰二帝三王之盛其嶶¶
言懿行宜後王𫠦當法𢧐國申韓之術其苛法亂政¶
<pb:KR4d0505_SBCK_020-7b>¶
亦後王𫠦當戒自周威烈王二十三年以後司馬公¶
既巳論次而春秋以前迄無編年之書則是編固不¶
可以莫之著也故先生自題其編有曰荀悅漢紀申¶
鍳之書志在獻替而遭值建安之季王仲淹續絰之¶
作疾病而聞江都之變泫然流涕曰生民厭亂久矣¶
天其&KR0137;者將啓堯舜之運而吾不與焉則命也此先¶
生述作之意而人不与知之嗚呼微㢤先生之學以¶
其絶禀濟之精識得扵義理之涵濡而成扵踐&KR0113;之¶
充闡研竆經義以究窺聖賢心術之微㦄&KR0690;傳註以¶
服&KR0670;儒先識鍳之確無一理不致體驗參伍錯綜𫠦¶
以約其變無一書不加㸃勘&KR0610;黃朱墨𫠦以彂其凡¶
平其心易其氣而不為浚恒之求深鉤其玄探其𧷤¶
<pb:KR4d0505_SBCK_020-8a>¶
而不爲臆決之無證自其壮&KR0010;韜英蓄銳致其人十¶
巳百之㓛固巳深造自得乎優柔厭飫之&KR1022;迨夫晚¶
莫意䔍見凝心和體舒𫠦彂皆稡盎𫠦趣皆寛平扵¶
一動作語黙之間自然不冒大和之内而無囬護掩¶
覆之弊學之成巳盖若此也先生神爽清竦器宇静¶
夷平居淵潜儼恪深自晦蔵而内積忠信與物無忤¶
非意之干自不䏻近蕳直不阿視人猶已久与之居¶
愈益生敬四方學者承風依心肅&KR0109;造請方羣疑塞¶
胸&KR1119;轕糾&KR0414;莫&KR0014;自解而親其矩&KR1688;聆其誨言固吝¶
消亡𨼆慝軒露如人有疾疢察脉製齊適其浮沉滑¶
濇之候而中夫攻熨&KR0024;瀉之宜動悟孚格不俟終日¶
其&KR0137;一時扞格而不入則寛以飬之徐而制之浸灌¶
<pb:KR4d0505_SBCK_020-8b>¶
磨礱未甞無益而錯施之也先生䔍扵分義先人後¶
巳終始不渝嘗有故人子坐累母子並繫奚官分配¶
■隸母子至不相聞先生耿耿在抱為之物色經營¶
傾貲贖歸其子後貴先生終不自言相見勞問而已¶
而其推以成人者又若此矣文憲王公之學得之文¶
㝎何公何公之學得之文肅黄公黄公則文公子朱¶
子之髙苐弟子也其授受之淵源粹然一出扵正如¶
御一車以行大逵如執一籥以莭衆音和鸞&KR0045;鈴聲¶
律度數脗合潜通無弗同者盖先生始獲進拜文憲¶
而遂&KR0025;登文㝎之門二先生郷丈人行皆目以為得¶
之之晚而深啓宻證左引右掖期底于道雖孫明復¶
之於石守道胡翼之之扵徐仲車不是過也然文㝎¶
<pb:KR4d0505_SBCK_020-9a>¶
之𫠦示曰省察克治文憲之𫠦示曰涵養充拓語雖¶
甚簡而先生服之終身常若有𫠦未盡焉者先生家¶
故貧中&KR0010;依二先生以為之重而患難之扶持死喪¶
之救䘏二先生不遺餘力焉文㝎卒扵咸淳戊辰先¶
生謂文㝎當世巨人治喪之禮四方之𫠦視儀當厚¶
無薄則&KR0690;按禮制而為之議曰為師服者弔服加麻¶
心喪三年古之制也布襴俗服也今之服緦㓛以上¶
者皆用之生絹鉤領之衫俗服也今之服緦麻者亦¶
用之服今緦麻之服是不得全喪父無服之重也疑¶
衰古士之弔服也其服亡矣白布深衣古庻人之弔¶
服也其制今猶有存然古之士今之官也今之士其¶
未仕者古之庻人也宜用古庶人之服而以深衣為¶
<pb:KR4d0505_SBCK_020-9b>¶
弔服昔者朱子之喪門人用細麻深衣而布縁矣然¶
凡布皆麻古以三十&KR0155;麻為麻冕之布以十五&KR0155;麻¶
為深衣之布深衣之麻自司馬公子朱子皆云用極¶
細布為之則深衣之布用紵代麻久矣其緣則孤子¶
純以素是喪父既除之服也孔門喪夫子若喪父而¶
無服則以喪父除服之服為若喪父無服之服其純¶
用素可也其冠則庻人之弔素委貌失其制矣以白¶
巾代之而加絰扵冠可也加麻之絰緦服之絰也今¶
用細麻而小可也加麻之帶緦服之帶也今用細紵¶
可也𫠦謂疑衰者擬扵衰者也文憲方与治喪者首¶
遵用之而先生囙亦有&KR0690;扵深衣之制為之外傳又¶
若干言焉六年而文憲沒先生相其家以治其喪率¶
<pb:KR4d0505_SBCK_020-10a>¶
其門人制服如&KR0004;郷人始知師弟子之義繫扵常倫¶
不可𨶕也先生生扵紹㝎壬辰三月丁酉而卒於大¶
徳癸卯三月壬辰得年七十二娶徐氏子男三長穎¶
次頖次頡頡有志扵學早卒先生中年築居仁山之¶
下文㝎為書其扁曰仁山書堂學者不敢字之稱仁¶
山先生先生又别自&KR0197;次農其&KR0003;以為農田百畞上¶
農夫食九人上次食八人中食七人中次食六人下¶
食五人凡五䓁百畞均也而地有&KR0962;磽力有彊弱予¶
力貧體弱不&KR0014;為上農之事庶幾其次次不䏻為庻¶
幾其中中不&KR0014;為為中次亦可矣故命曰次農先生¶
卒後三年其&KR0010;丙午九月甲申即葵仁山後隴𫠦註¶
書有尚書表註大學䟽義指義論孟集註&KR0690;證通鑑¶
<pb:KR4d0505_SBCK_020-10b>¶
前編合若干&KR0195;傳學者雜詩文又若干&KR0195;蔵于家而¶
曰昨非存藳者弱冠以後四十以前之作也曰仁山¶
新藳者&KR0605;未至乙亥之作也曰仁山亂藳者丙子以¶
後之作曰仁山噫藳者壬辰以後之作其自題曰自¶
丙子之難而生前之望觖自壬辰哭子之慼而身後¶
之望孤曰亂曰噫𫠦以志也&KR0004;文㝎確守師傅叅訂¶
訓義扵易大傅本義唘蒙大學中庸章句論孟集註¶
太極圖通書西銘之外凡文公語録文集諸書啇確¶
&KR0690;訂之𫠦及取其巳㝎之論精切之語彚叙而類次¶
之名為彂揮已与諸書並傳扵世矣而若文公成公¶
𫠦輯周程張子之㣲言曰近思録者宜為宋之一&KR0052;¶
而頋未有為之觧者亦随文箋義為近思録彂揮未¶
<pb:KR4d0505_SBCK_020-11a>¶
詮㝎而文㝎殁乃与同門之友汪䝉俞卓續抄校正¶
萹次先後一仍文㝎之舊且為製序而属之文定之¶
孫宗玉先生殁時凡𫠦註書僅僅脫藳而未及有𫠦¶
正㝎故悉以授許謙謙尤&KR0014;遵稟遺志益加讎校今¶
皆刻板以傳元統二年里後學吴師道移書學官請¶
祠州學而郡亦列祀先生配食扵何王二夫子矣自¶
聖學不明羣儒雕鏤組繡分裂破碎千五百年而周¶
程張邵五夫子重徽繼照六經之道煥然復眀扵天¶
下而堯舜禹湯文武周公孔子𫠦以載道立教之言¶
人極賴以扶持人心賴以開濟者千萬世如一日也¶
然而宇宙之間光風麗日之時不多扵風雨晦㝠之¶
變龜龍麟鳳之蓄不多扵䲭鴞蛇虺之羣章眀開拓¶
<pb:KR4d0505_SBCK_020-11b>¶
之未㡬而蠱壞剥蝕之随至人心世變其相為闔闢¶
扵茫昧不可致詰之中者君子常視之以為學術消¶
長之候道南之學肇扵龜山楊氏而豫章羅氏延平¶
李氏實繼起而纂承之天之生賢固不數數然也文¶
公先生子朱子属當道統&KR0376;續之運而身任斯道不¶
傳之緒凡聖經賢傳之出扵分崩離析之餘者既悉¶
刪之正之以還統體之全而傳註訓𥼶之混扵得失¶
純駁之間者又悉披之摘之以成&KR0800;制之公提綱挈¶
領别𩔖離倫其學始扵精㩜潜思終扵真積力踐行¶
著習察之幾即致知力行之具洒埽應對之粗即精¶
義入神之妙世之𫠦謂空言無實而&KR0085;以欺世盗名¶
者非學也當時及門之士無慮什百而文肅黄公獨¶
<pb:KR4d0505_SBCK_020-12a>¶
得其傳顔氏之無𫠦不&KR0003;曽子之一以貫之有自来¶
㢤文㝎何公早甞師事黄公与聞真實刻苦之訓而¶
文憲王公則又得之何公者也何王二氏生同里同¶
志扵道同時易名有司以謂何公之清介純實似尹¶
和靖王公之髙明剛正似謝上蔡時稱知言而先生¶
則自其盛年親承二氏之教以充之扵已者也&KR0741;溪¶
之歩趋&KR0010;寒之講切(&KR0741;溪文㝎𫠦居/嵗寒文憲堂名)立志持志之訓¶
謨嚅嚌道&KR0254;而㳺泳聖涯其𫠦資者深𫠦造者逺矣¶
雖進不得為諸葛孔明之起赴事㑹而崔州平徐元¶
直之知為偉人者不失也退猶得為陶元亮之任運¶
歸盡而其𫠦願為魯仲連張子房者尚皦然而不誣¶
也簞瓢樂道著書忘老英華之敷遺芳澤之流滋豈¶
<pb:KR4d0505_SBCK_020-12b>¶
不&KR0085;以表儒行之卓繫師資之重㦲一世之短千載¶
之長以此較彼孰得孰失必有&KR0014;辨之者矣方何王¶
二氏之鳴道扵婺也有通齋先生葉公諱由&KR0996;者年¶
軰荖先扵先生而文憲盖甞引以為友學尤邃扵經¶
亦不遇以死文㝎之行文憲状之文憲之行通齋誌¶
之則夫先生之學之行紀載而鋪張之將奚属㢤貫¶
實單弱早&KR0010;囙縁父友幸嘗洒埽師門而少長屢遭¶
家難為貧㳺仕有志弗彊不得終承先生之教以卒¶
弟子之業罪也何言許謙益之年長扵貫而屑与之¶
友先生之有望扵謙與謙之&KR0085;以承先生之知貫則¶
數及之矣備官亰師毎貽書&KR0208;&KR0556;編簡而謙亦未甞¶
不以是事為巳責也今謙不可作矣貫誠後死&KR0060;將¶
<pb:KR4d0505_SBCK_020-13a>¶
以是自勉而謙之子元乃以先生之子頖之請竭蹷¶
来山中属茟扵貫貫雖不敏誼不容辭扵是即其家¶
求其文關扵出䖏之大要者而叙次之併&KR0503;繫昔𫠦¶
逮聞為行狀一通録以遺頖使白扵先生之墓而且¶
以告後之學者惟先生生而遭時不㳤老而𦍒際¶
真元之㑹曾不得一試而遂以沒身它日汗青有紀¶
傳之儒林傳之獨行唯太史氏之𫠦簡擇是則貫𫠦¶
以區區傳信之意云耳謹狀門人前太常博士桞貫¶
状¶
　　　元故&KR0503;封&KR0025;仕&KR0048;温州路樂清縣尹黄公行¶
　　　&KR0250;¶
　　　　　曽祖伯信宋故迪功郎累贈朝散郎¶
<pb:KR4d0505_SBCK_020-13b>¶
　　　　　祖夢炎宋故朝請大夫致仕¶
　　　　　父堮宋故承莭&KR0048;¶
公諱鑄字希顔婺之義烏人姓黄氏黄維吾婺望宗¶
雖豫章𩀱井之黄亦由之以&KR0025;義烏黄氏家譜有昉¶
者復自豫章歸居浦江扵太史公庭堅為諸父行子¶
景珪生琳娶靖康東都畱守忠蕳宗公女弟始又自¶
浦江徙居義烏生子諱中輔字槐卿号細髙居士殖¶
學厲行嘗出逰行都題樂府辝太平樓上秦檜怒其¶
譏已將捕寘于法而居士既潜歸晚以轉運使上其¶
行義當得官未命而卒甥工部郎官喻公良能載其¶
凡行于碑詳焉居士生子諱紹祖紹祖生子諱伯信¶
累贈朝散&KR0048;伯信娶忠蕳四世諸孫女封安人生朝¶
<pb:KR4d0505_SBCK_020-14a>¶
請公諱夢炎起家淳祐庚戌進士為朝散大夫行太¶
常丞兼樞宻院編修官兼榷左曺郞官以朝請大夫¶
致仕先配陳氏累封宜人次配方氏生承莭府君諱¶
堮堮用進納㤙&KR0024;承莭&KR0048;少以疾廢娶徐氏徐氏奉¶
議&KR0048;兩淮宣撫大使司幹辦公事彬之女&KR0004;朝請公¶
之姉適&KR0025;事&KR0048;昭慶軍莭度掌書記王公囦金有女¶
歸呉興丁氏而儒林郎兩浙西路提舉常平茶鹽司¶
幹辦公事諱應復其壻也於是丁氏屢有子矣朝請¶
公即命以其苐四子後製其名曰鑄而祝之盖朝請¶
公与王公同為宗氏甥而丁氏婦又黄之自出雖以¶
異姓為後亦庻幾以義起禮者㢤朝請公既老公始¶
来後年十六而朝請公殁杭承莭府君疾不能執喪¶
<pb:KR4d0505_SBCK_020-14b>¶
公扶柩行&KR0881;濤江歸&KR0114;塋域反壤而𣗳既虞而𥙊人¶
謂其知𫠦慎重如是則可以承其宗振其家矣巳而¶
江南内附官府新立州境屢騷故家巨室困扵征求¶
之促數而偪扵宼盗之侵凌傾貲破産昜若轉掌公¶
扵其間獨&KR0014;用柔行智随物順成不淟涊以合汙不¶
崖異以絶俗雖黠胥大駔亦忍不加侮頼是以卒全¶
門户無墜其先然性本夷曠遇人無貴賤皆樂爲之¶
傾盡賓客之至其郷者欵門求交則授館延憇倒壷¶
命飲盡其&KR0172;欣往往别去澷不相聞後𠕅見之亦莫¶
能記省爲何人也公始學治經後&KR0025;郷先生更習詞¶
賦不區區求觧扵道徳性命之&KR0003;而其制行自与之¶
合中年上下世變得其興衰理乱之故扵諸史志傳¶
<pb:KR4d0505_SBCK_020-15a>¶
中細繹微言披發大義獨深會于心而未嘗屑屑為¶
人言之作字端方尤工篆籕曰此吾心之&KR1688;防也平¶
生無&KR0779;嗜衣&KR0145;充體食&KR0145;充口居常怡怡自得家人¶
不見憂愠之容至其與鄰翁野老酣嬉淋漓有晋士¶
之逹而無楚人之怨以此終其身之死而不亂亦&KR0085;¶
以&KR0026;其𫠦飬之全矣昔朝請公以&KR0009;禄官中行正&KR0048;¶
值眀禋當任一子推与其姪及既殁乃㳂致仕㤙&KR0024;¶
公將仕&KR0048;未赴銓而易代餘五十年為泰定四年始¶
以子貴封&KR0025;仕&KR0048;温州路樂清縣尹身服銀緋優逰¶
仕禄之外又五年得夀七十有五而終公生扵寳祐¶
丁巳三月二十七日而卒扵至順&KR0605;未八月十六日¶
公娶童氏承信&KR0048;監嘉興府鮑郎鹽場伯永女今封¶
<pb:KR4d0505_SBCK_020-15b>¶
冝人生子男五長溍應奉翰林文字儒林郎同知制¶
誥兼國史院編&KR0113;官次溥次淇其二人曰浩出後劉¶
氏姑之子太學内舎生應龜更其名鼎曰滋即後公¶
&KR0025;弟㶊滋𫠦後父家益落其𫠦以奉公上承賓祭者¶
公一資之女三人長適賈師䕫先二十年卒次適劉¶
咸劉拱辰孫男六人檮橒梓　女二人其一適¶
陳克譲其一未行曽孫男一尚&KR0970;溍登延祐丙科至¶
順二年由諸暨州判官滿秩召入詞林其夏扈&KR0025;此¶
都秋還及冬十二月朢訃至亰溍即日觧𫠦居官匍¶
匐奔歸以卒之明年十月十三日𦵏縣北崇徳郷三¶
釡山之原在秦孝子顔烏墓北三里而其南一里則¶
朝散公三世大墓也方溍歸擇蔵域相墓者曰維此¶
<pb:KR4d0505_SBCK_020-16a>¶
為宜而其地則故属之公子出後劉氏者矣劉氏子¶
鼎遂奉之以窆凡具塼甓仞竁穴徴工傭興番鍤其¶
費一出扵溍而不以諉諸其弟溍有禄食故也丁氏¶
世家呉興之安&KR0123;儒林府君之祖諱曄卒官中大夫¶
太府少卿揔領淮東軍馬錢粮父諱伯乕卒官朝散¶
郎淮東制置大使司幹辦公事二公慶元丙辰嘉㝎¶
癸未進士也儒林府君&KR0004;莁主南陵簿故公生南陵¶
廨舎兵後丁氏家&KR0440;公往奉儒林府君及其兄將仕¶
郎仁東来為嫁其稚妹而孝養府君与將仕終其身¶
春秋家𥙊則别為位以祀丁氏之世曰吾以一身為¶
二姓祭主禮固如是也吾子孫其謹識之某少辱公¶
之知遂得与溍㝎交文字間而皆坎𡒄不偶扵時及¶
<pb:KR4d0505_SBCK_020-16b>¶
溍&KR0145;世科某亦濫巾仕版抗赱南北垂二十年歸見¶
公而公方以𦒿俊為州里一鑑乃不意夫大耋之嗟¶
已&KR0205;及之去年夏某㳺浙右溍以書&KR0503;遺扵吴門告¶
公𦵏期意將俾某述公之世出行治以告于世之立¶
言君子&KR0145;文以表其隧許焉而未及為今既復上矣¶
其奚以辝故件而繫之如右亦用其𫠦知者酬焉之¶
義也謹状¶
　𥙊文¶
　　　焚黄𥙊文¶
維至治三年&KR0010;次癸亥七月辛夘朔男將仕&KR0048;國子¶
慱士貫謹囙便人南歸令男卣具家饌之奠昭告于¶
先考髙郵縣令贈承事郎府君之靈曰貫徳薄&KR0014;鮮¶
<pb:KR4d0505_SBCK_020-17a>¶
實不肖似偶承家慶忝有位序于¶
朝乃至治元年秋由國子助教進慱士三年春¶
皇上推㤙巨下以及其先始載㝎褒䘏之典而貫品¶
在苐七扵格淂贈封父母妻其四月¶
命下遂贈　先&KR0690;承事郎　先妣宜人而新婦盛氏¶
亦封宜人惟吾　父早登科級甫&KR0025;膴仕而屬當易¶
代卷道閑居盖栖遲偃息餘二十年不幸不至上壽¶
以終積仁累行生既不享其𨺚沒猶推其餘以施及¶
于貫𫠦以顯&KR0013;¶
寵章延昭来&KR1192;者若水有源而木有本也縻扵官守¶
未&KR0014;引去謹録副本令男卣展奠　墓下焚燎以吿¶
靈其不昧服此¶
<pb:KR4d0505_SBCK_020-17b>¶
異數謹告¶
　　　先泗州墓焚黄祝文¶
貫&KR0970;而多艱長始知學因縁齒士忝冒登朝比由太¶
常愽士出提舉江西學校躋秩五品扵格得贈封父¶
母妻既至官則以其名列上己㡬　命下　先&KR0690;承¶
事府君加贈奉訓大夫淮安路泗州知州飛&KR0016;尉浦¶
江縣男　先妣宜人加封浦江縣君㤙澤之光照映¶
門祚頋貫何人克遂臻茲是皆吾　父吾　母夙備¶
全徳不享其隆㽞以遺貫故得幸遭休冾之世蒙&KR0013;¶
孝治之福重封疊竉賁及泉壌豈惟胄胤之華抑昭¶
積累之&KR0779;今以善代挈家東歸㳟棒　命書哭奠¶
墓下并奉録黄一通章服一&KR0670;焚燎以告魂&KR0006;不昧¶
<pb:KR4d0505_SBCK_020-18a>¶
服此褒嘉¶
　　　𥙊亡室浦江縣君盛氏文¶
昔我祖姑作嬪令族既壽而儀亦正以續囙是有連¶
猶裳綴幅先六十年亂離刺促我泗州公弗堪荼毒¶
往依姑氏遯于空谷遂与君家裙䏈&KR0209;属時君方髫¶
娟其在目我母曰嘻請㛰子欲問年斯同不疑何卜¶
納采未㡬母&KR0006;就木逮成配偶生理日蹙跋前疐後¶
左棖右觸飾無華簮飯止脫粟賴君安之同憂共辱¶
風雨飄摇一燈夜屋頋影誰儔君績我讀艱難困苦¶
覬沾寸禄随牒漂流川航塗轂㽞撫諸児盡瘁鞠育¶
㣲君自力雛顛巢覆我無他長研味筞櫝因縁齒士¶
技䓁工祝𠕅命登朝洊改章服中&KR0025;外&KR0024;出長閑&KR0560;¶
<pb:KR4d0505_SBCK_020-18b>¶
載君偕往章江之曲官飡雖薄亦有梁肉㸔㺯三孫¶
嬉戯相逐時莭伸眉𥬇言謖謖小君之封竉數華縟¶
自君得之如藝斯熟&KR0130;泰由約藏昭扵伏神埋在茲¶
闇者莫燭滿秩来㱕曰投倦&KR0085;易著幽貞詩歌邁軸¶
期与君同料理松菊庻幾衰晚各保胡福天既厚之¶
又奪之速俾君不遐由我罪酷暁案孤憑宵齋獨宿¶
孰視我䄄孰調我餗夢啼成魘淚漬祍褥人生如電¶
曽不轉瞩盛衰相尋何有贏縮翳翳夕隂𨺚𨺚朝旭¶
究觀其終穜不及稑君以艱生之死不黷歛有棺衾¶
蔵有畚築児雖未立尚繫昭穆㱕全之義君則何恧¶
惟是貧家動若溼束六易暑霜僅終埋玉茲&KR0114;新阡¶
荆山之麓奉君&KR0556;&KR0590;車巳載輹牢&KR0113;在莚别君一哭¶
<pb:KR4d0505_SBCK_020-19a>¶
俟我同穴斯言可復¶
　　　𥙊孫秬文¶
維至順三年&KR0010;次壬申五月己巳朔越十又一日巳¶
夘阿翁與汝阿爹阿妳以家饌祭于中殤童子阿秬¶
之䰟曰嗚呼汝果何爲生也又果何爲而死也汝性¶
非警敏而知務學爲家法習不佻&KR0127;而知順親爲大¶
行其言動嚬𥬇適有類扵吾而吾之𫠦以愛汝異他¶
兒者以汝爲可託以嗣也去冬之十一月汝祖母死¶
汝適痁作既月乃止止而面目手&KR0085;稍&KR0116;虚浮醫言¶
濕熱在肝搏血𫠦䑒法當進凉劑用其方服餌倐進¶
倐退迨今春莫兩脚腕拘攣肺&KR0148;滿懣𠕅更醫而證¶
日以加氣日以微雖藥食交進未輟而忽奄然逝矣¶
<pb:KR4d0505_SBCK_020-19b>¶
吾盖莫曉其故也吾幸以文儒忝有位序而家學之¶
重顧後無&KR0071;大懼不䏻下見　祖　父居閑二年見¶
汝誦書習字稍稍恱可吾意意詩書之脉藉汝以不¶
絶而疾病侵凌方長&KR0205;折使吾衰莫之年重罹此變¶
安得不惕然而驚盡然以悲也豈吾行負神明而貽¶
祻扵汝耶抑汝之父母不當得汝為子而反以閼汝¶
之生耶棺斂既周三日而𦵏于髙亢之地汝生于外¶
家而吾世家于此汝之魂氣無不之其體魄尚歸安¶
此土也一𥙊而訣老淚澘然忽不知吾肝腸之如割¶
也尚饗¶
　　　立祠植碑後𥙊方先生文¶
至順元年&KR0010;次庚午冬十又一月丁丑朔十又六日¶
<pb:KR4d0505_SBCK_020-20a>¶
　壬辰門人桞貫實奉仙華䖏士方先生之主寓祠于¶
　其蔵所之北化城僧舎并樹碣墓之碑乃以牲酒之¶
　奠為文告之曰嗟通塞之在人而道固不為之磷緇¶
　苟其行之弗信則有言焉其庻幾出扵心而宣扵口¶
　其㝡精者為文辞徴扵辞則有險有易得扵&KR0148;則有¶
　醇有醨若其賦物而寫景悼屈而傷離動乎性情之¶
　正而要之禮義之歸開闔變化莫神扵詩雖古人其¶
　既逺尚述作之昭垂始先生之播學將啓秀而揚菲¶
　駕方騁而遂蹶&KR0113;&KR0004;服而去之以雲月為户牖以泉¶
　石為弦韋悲天末之囬風折瑤草其遺誰&KR0259;物華扵¶
　萹詠不啻夫纂組繡而噍瓊璣惟㳺興之飄飄匪山¶
　巔則水涯盖晚交吴謝之二子深有志扵龍雲上下¶
<pb:KR4d0505_SBCK_020-20b>¶
之相随夫何麗澤之益巳含宿草之悽扵是酌飛泉¶
扵中嶼之東送夕陽扵冶城之西灑銅仙之清淚晞¶
釣瀬之風漪舉匏樽而徑醉掃苔壁而㽞題或登髙¶
忼慨或吊古嗟咨或躊躇而&KR0025;𠋣問耇長与遺&KR0058;故¶
其&KR0195;軸之随身無非殘山剰水之輝兹郷閭之一鑑¶
雖年者而未衰飈風欻其夕興駟玉軚而&KR0406;雲螭&KR0114;¶
&KR0123;土扵陽岡奄十霜其若馳廼掲徳而振華豈承學¶
之敢私緝衆羙而為銘亦既瑑于&KR0195;石之碑重斯託¶
扵僧廬并陳主而寓祠在古人有祭社之義曰以示¶
髙山仰止之思雖𫠦因之非據幸松檟之堪依遡仙¶
華寳掌之間有先生之履綦緬風晨与日夕魄彷彿¶
其耒娭予意夫斯文之英豈終掩扵蘽梩不&KR0045;于列¶
<pb:KR4d0505_SBCK_020-21a>¶
星則蒸為菌芝眇方來之未涯庻不朽其如斯貫夙¶
親矩矱竊仰光儀悲莫酬於樹劍淚徒沾於主衣爰¶
因為位之初併矢心以薦巵來假來寜靈其有知尚¶
饗¶
　　　祭許益之文¶
維至元四年&KR0010;次戊寅春正月丙申朔越七日壬寅¶
近故白雲先生許兄益之大𦵏有期先一日辛丑友¶
弟栁貫馳詣几筵薄陳香幣之奠侑之以文曰朱子¶
之學上窺聖賢心術之㣲中啟儒先機籥之秘稽&KR0052;¶
諏傳而道闡於有言即事觀理而學夲於自治凡精¶
思宻蔡之功𫠦以為真積實踐之地雖寘樽於衢人¶
人得挹滿而霑醉然尊聞行知則惟鼇峰獨得其至¶
<pb:KR4d0505_SBCK_020-21b>¶
蓋一傳而&KR0052;北山之䟽剔濬瀹義益精而辭益不費¶
廼年德等差而得之魯齋其前承後引之亦建安之¶
翁季𫠦謂真實刻苦之訓謩何甞判知行而二致方¶
性言之丕顯而撝堂舩山之猶未瘁非徒耳受而面¶
承更益筵講而序肄兹寒泉一勺之多下注𩀱溪但¶
見其可酌而可厲以仁巖之逹識而逰於二老之間¶
其傳緒之真固的然歸之王氏之丗緬郷學之重光¶
山為暉而川為媚奈何聖藴之宗遂壓戎馬之氣兄¶
時弱年展也立志士之從師猶女之從人必先介而¶
後贄方登門請事之初已得其人於進趨旋視之際¶
曰㣲是子之精凝其何以當任重道逺之&KR0009;㑹先生¶
起從祠塾之特招而承顔接辭之素願因得不踰跬¶
<pb:KR4d0505_SBCK_020-22a>¶
而自遂人十其功而已則百之學必至於充𩔖而為¶
知晝𦘕糜以加飡夜𤑔薪而照字披攘典墳采摘訓¶
傳務為髙深宏逺而不墜於習俗之薈翳茍蹈道之¶
弗頗亦皇䘏乎室之空而躬之悴於是推其緒餘以¶
私淑諸人而户外之屨翩其來萃善待問如撞鐘叩¶
有小大而其鳴聲則隨以異虚而往實而歸無不厭¶
滿其心意故周旋動作之形常足以&KR0026;端榘正彠之¶
𫠦自昔者安定之徒亦惟於此有得而足以振聳群¶
睨然而病&KR0009;蓬蒿環堵之居名在方嶽大臣之議或¶
飛剡而上公車或顧廬而勤枉轡乃魏野之莫回豈¶
朱雲之可更望駒谷之逍遥祗以興尊德樂道者之¶
一喟睠金華之古墟炳哲民之遺懿當成公嶷立扵¶
<pb:KR4d0505_SBCK_020-22b>¶
東而雲谷有朱衡麓有張若養賢之大鼎聯跗而參¶
跱彼一時雖號於專門而究其樂本同出籥章之一¶
吹頃𦒿艾之淪亾變風作而雅廢庠校至於䘮儀射¶
郷為之失位其言偽而辨者又不過沾沾尚口之窮¶
截截褊心之刺兄子斯時獨能矯&KR0127;警惰屹郷社之¶
長城表斯文之徽幟以其服之於身者俻之家既興¶
扵孝而起於弟非元方之難為兄則吾季方之徳之¶
誠或其有二考大行已若然何致逺之恐泥百年七¶
十而疾病半之方托餘生扵液齊胡為奠楹之夢遽¶
掩泣麟之袂駭巷哭之相聞嗟善人之無𩔖雖諸生¶
越有心䘮而弔服加麻禮適&KR0025;扵義制用循踰月之¶
期勉就因山之竁孟子謂𫠦性根扵心其施之四體¶
<pb:KR4d0505_SBCK_020-23a>¶
者皆生色之盎睟莊周謂嗜欲深者其天機淺循而¶
致之未免行名而失已然則理義之恱天爵之貴兄¶
既優得之宜乎出此而出彼若稽造物𢌿予之隆則¶
有子承宗有書在笥皆足以施澤扵方來而為傳序¶
不朽之計貫幸甚同門夙承末契自童習而白紛曽¶
靡忘扵兄事雖䝉霧有行潜獲沾扵㣲潤而鞭駑並¶
發難進希扵逸𩦸中&KR0025;官以漂流偶叨塵扵班綴兄¶
未甞不為之喜動扵中遄郵緘而藉慰以兄念我之¶
深固將脫略涯分引以自比而我之望兄實若炳燭¶
之鄰竊餘光之衣被迨倦翮之返栖相徳儀之近只¶
而龐公稀入扵郡城鑿齒有時而一詣引短綆以汲¶
深操&KR0610;刀而就礪庻暮景之桑榆不胥為小人之歸¶
<pb:KR4d0505_SBCK_020-23b>¶
而君子之棄砉先駕之摧輪寜後乗之無躓&KR0071;今以¶
往孰砭我愚孰撤我蔽恐恐乎籍湜之莫保其終以¶
自&KR0018;韓門之深媿幸工倕之遺澤誠底法而未墜臨¶
𦵏紖以泄哀矢余詞以為誄諒精爽之如存尚炯然¶
而監視尚饗¶
　　　祭𡊮侍講文¶
維至元五年&KR0010;次己夘冬十月丙戌朔越四日己丑¶
友生文林郎前江西等處儒學提舉東陽栁貫謹以¶
炙雞絮酒之奠致祭扵友故翰林侍講修史清容先¶
生文清𡊮公墓下嗚呼哀㦲士不虚生學當論丗道¶
泰時亨豈人自致要其𫠦遭有利不利或乗&KR0127;軒安¶
行萬里或取康莊出門車弊當可之時際可之仕有¶
<pb:KR4d0505_SBCK_020-24a>¶
後有先何遹非義昔公盛年藴靈負智&KR0670;和家庭如¶
酌&KR0145;醴執業師門如&KR0355;就噐及其仁熟不績而藝一¶
奮其飛進儀禁&KR0201;廿年三入遂掌¶
帝制詞體深醇載振其靡干時班行相顧易視國老¶
丞疑廷紳郎吏剸裁政典牽引經&KR0562;有考有詢必䆒¶
必&KR0855;史筞編摩翰墨㳺戯燕許常&KR0045;譽無虚羙¶
宸眷褒賢付以史事剪剔繁蕪斟酌義例衆方&KR0204;目¶
遹&KR0026;成¶
命書還　燎既&KR0113;㵎槃樂只英苐角巾此門¶
綾&KR0013;何&KR0145;之㢘不視其履殄悴之悲竊傷吾𩔖自公¶
巳而世議曰詭孰雅而哇孰&KR0112;而秕亦既十年浸乖¶
往&KR0100;休否亨屯吾何望矣貫昔踰&KR0227;承公教&KR0204;麗澤¶
<pb:KR4d0505_SBCK_020-24b>¶
堂筵句章客&KR0009;親仁&KR0026;徳頼彂蒙鄙&KR0071;踵登朝幸聮¶
班尾月夕風晨傾壷寘簋進之席間引以自比洎佐¶
成均公尤助喜乃俾介嗣親予講肄予何&KR0014;㳤以承¶
公意漠北&KR0045;鑣燕南掛轊談𥬇交欣謳吟忘𥧌謂吾¶
与尓後死則誄弔哭違時予心媿恥来拜塋門不見¶
嗣子公神在天公言在耳雞絮雖微有涙如水嗚呼¶
衰㢤尚饗¶
誄¶
　　　馬景荘誄(并序)¶
新定故城千峰遺榭有大雅君子曰容堂先生馬君¶
質不去華通不昜分莭孝之風刑于其家而儀子其¶
卿當是時守牧之賢若方公回鄭公君疇阮公麟翁¶
<pb:KR4d0505_SBCK_020-25a>¶
往往髙先生之行而以䖏士之禮禮之章逢者流盖¶
𠋣之以為望者餘二十年予幸嘗不其二子觧屦𠦑¶
堂拜先生扵席前退而&KR0025;二子逰如習射鄒嶧之郊¶
奉身工祝之位禮譲興行非一日致然也伯子景莊¶
𠦑子景仁齒皆長扵予故予得以兄事之而其伯𠦑¶
友悌特隆景仁出接四方賓客入自力扵學景荘佐¶
先生經紀家事囊槖細碎有條有理間亦&KR0025;吾&KR0025;逰¶
衍上下窮幽極深又若不縻扵世故而趯立塵埃事¶
物之表者也景荘未三十時郡守察廉舉孝以其名¶
上之外中書為署丹陽書院山長以不樂違去親側¶
棄不&KR0556;其後部使者屢薦起之辞益力囙得朝夕左¶
右視時涼燠調適&KR0562;甘致其飬以承其&KR0172;昔予過先¶
<pb:KR4d0505_SBCK_020-25b>¶
生見景荘容色不盛訊其故知母夫人病數日景荘¶
肫肫懇誠聘醫製劑必審必諱又數日母良愈則復¶
出聮尊爼如常時其孝愛殆天性也予後客亰師聞¶
景仁教授桐川乞告歸省未及家卒而先生春秋髙¶
若無以自寧其志者景荘忍情輟泣開折至理先生¶
雖強為寛抑而思子之悲終戞戞在懐閱三年年八¶
十五亦卒然景荘氣完而貌序飬深而守固子意其¶
將平挌老𦒿無疑也泰㝎三年予&KR0024;外南還則聞景¶
荘以前二年甲子之十月十九日死矣年六十一耳¶
盛強者或不&KR0014;以必夀而衰羸者乃更以自全是豈¶
理之固然耶景荘諱元椿娶賈氏子男三泰之申之¶
翼之泰之為武昌路儒學教授孫男六&KR0003;詵詡誌詮¶
<pb:KR4d0505_SBCK_020-26a>¶
諮孫女四曽孫男女各一馬氏夲出扶風而自常待¶
睦族望尤著宋兵部侍&KR0048;諱大受生通判漳州軍州¶
諱旹旹生迪功郎諱友諒友諒生容常先生諱洪迪¶
功扵景荘為大父矣&KR0004;兵部弟禮部尚書諱大同与¶
徽文公仕同朝以政學相引重而迪功復沿世&KR0199;住¶
受業文公髙第苐子黄文肅公之門當文粛修㝎禮¶
書時親承講貫問學淵源有自来㢤惟其誠夫大者¶
逺者之不可以一二紊故能不以冨貴蠱其心科舉¶
累其志盖至于先生𠕅世而禮之教行于其家者粲¶
然矣則若景荘之不爽其承以自㳤其身又可不謂¶
之能子㢤世之人常知按學問以求君子而不知君¶
子之盛有出扵學問之外抑觀其𫠦受而可知耳泰¶
<pb:KR4d0505_SBCK_020-26b>¶
之將奉景荘之喪蔡匯湖先塋之次馳書告曰与我¶
先人逰今而在者非子其誰子可不為之一言乎予¶
既重兹交誼乃濡涕為詞西向以誄于其神焉誄曰¶
漢萬石君以孝謹称由奮開之而建是承&KR0154;用承茲¶
其究不矜蕳易維行進止維恒有服于躬匪學以&KR0014;¶
僮御訢訢循䂓蹈繩使暢其風大猷可升東睦之墟¶
小阜大陵彂祥于人羙輯粹凝馬氏儒門世徳烝烝¶
匪前孰引匪後孰憑作之述之其培日増方時淪汙¶
禮壞樂崩維克思誠仁譲廼興其興伊何一家閔曾¶
有大斯立諸細&KR0154;懲斂手&KR0085;形以免兢兢有封斧堂¶
有薦殽齊惟君子世累善如登相其家書列在蕳繒¶
厥猷載之訓于来仍我昔交君謂我其朋君今巳矣¶
<pb:KR4d0505_SBCK_020-27a>¶
撫棺莫譍矢辞作誄匪說之滕百年飄風變㓕相乘¶
斯文在焉其尚&KR0085;徵¶
啓¶
　　　賀李彦方除廣東㢘使啓¶
伏電自淮昜莭喻嶺建臺聴&KR0130;上星辰久後承明之¶
入衣繡立霄漢重煩直&KR0204;之將雖云㦄紀而升固亦¶
選賢而援盖臺憲為丘氏之司命而嶺嶠制蠻服之¶
扼喉唯不盡乎方伯連率之蕃宣乃申&KR0009;夫祥刑使¶
者之按舉持㦸失伍果豈無其人㢤求牧与芻必有¶
任是賀者肆時猩嘷而鼯嘯不過蟻聚而蜂屯何煩¶
屈致扵兵苻正可究親扵民瘼誰言潢他㺯兵之赤¶
子未易草姦我謂周原攬㘘之皇華居然成化蹔勞¶
<pb:KR4d0505_SBCK_020-27b>¶
按部即奏安邉恭惟某官比義具良史之才主静存¶
仁者之用謀王斷國是養其氣扵至剛立教正人心¶
納斯民扵兼善自試金鑾之&KR0004;歩共窺繡線之竒胸¶
掞藻立供奉班遅遅漏㸃簮華登御史府烈烈霜威¶
更嘗太學之虀鹽緒正曲䑓之禮樂將徧儀扵朝著¶
遄寓直扵寳儲奎閣然藜引中天太微而上樓船下¶
鉞乘北風爽氣而來凡而閩區越&KR1522;之成&KR0052;詔苦張¶
綱范滂之𠕅見吟酣芍藥瓊花之句需題扶胥黃木¶
之碑鶢鶋之集魯門何至用諸侯之饗&KR1109;蛤之還合¶
浦祗以形㢘士之歌酌泉而我自不貪問俗而民交¶
相慶竚見萑蒲之聚胥為襏襫之㱕昔周茂𠦑之始¶
治是官訊獄每先扵洗澤乃呂獻可之荐更外服愛¶
<pb:KR4d0505_SBCK_020-28a>¶
君深繋扵𨼆憂此皆名世之真儒亦越爽&KR0022;之哲匠¶
是夲之豊者未必遂而積之厚者用必周人惟&KR0199;而¶
非新瀛洲有真學士道將嚴而有命龍斷彼賤丈夫¶
顧勒成巨唐一代之&KR0052;必敷求司馬二正之䇿矧¶
明招方勤扵&KR0113;纂而前聞尤務扵蒐羅作世采章須¶
公華削某為寮學省受服民編重末契而下交竊餘¶
光以明耀鷁舟泝淛有韙&KR0052;&KR0025;豹隐在山靡皇賓餞¶
偻&KR0204;鴛行之舊傾心燕賀之私惟不廢扵緘縢因併¶
承扵&KR0397;餗梅華玉莭隃瞻蜀使之&KR4019;茅屋石田甘老¶
杜𨹧之曲有懐歸𠋣莫罄言宣¶
　　　賀張希孟除禮部尚書啓¶
伏審䟽竉彤延陞華紫槖&KR0048;官上右方叅宥密之謀¶
<pb:KR4d0505_SBCK_020-28b>¶
尚書後行遂主儀文之事豈止朝紳動色將令儒服¶
増榮&KR0060;以庸禮而謂我即天命卿而猶&KR0010;統日秩宗¶
詢四岳盖自古以允欽祠部捴五曺亦目時而貽制¶
惟品式采章之数有討論煥飾之功此豈迂闊扵事¶
情要以弥綸扵國體矧大比賓興之伊迩而斯文柄¶
任之宜專&KR0690;眞行而不掩焉尚古人之獨見觀其辭¶
則過半矣抑知者之深機賢才或由是以朋&KR0155;陽德¶
亦乘之而主泰故反汗適彰於渙&KR0197;乃改絃必貴扵¶
和聲偉㢤喉舌之司萃此精䄂之運共惟某官海岱¶
英氣星斗紀芒決泱大國之風得諸樂本飄飄上林¶
之賊自是仙娑供奉扵貞元朝士之間醖藉出建安¶
才子之右方執蕳登圜丘而議禮洎援亮入西掖以¶
<pb:KR4d0505_SBCK_020-29a>¶
書辭至今獬角之威好在鰲坡之藁曳履徑躋扵法¶
&KR0025;含香&KR0004;對扵禁塗大蘇公素&KR0197;詞臣不負向耒批¶
勅之手歐陽子𠕅為座主盡攄平生愛士之心使蝘¶
蜓無復献謿則鳳麟自然薦瑞顯受進賢之上賞是¶
名報國之忠誠余豈負官盖昔為貳而今為長時不¶
舎我猶前有疑而後有丞行矣&KR1406;庸企而延竚某情¶
深賀燕跡後登龍児子同逰要亦在門生之列丈夫¶
未遇豈無望國士之知慶臆誠陳敷言則淺¶
　　　代同門友上許左丞謝觧啓¶
㐲以右文&KR0004;政下温詔以興賢左轄真儒妙洪鈞而¶
播物遂使操觚之末亦叨充賦之榮化地深㤙私門¶
厚幸&KR0060;怕文章与時消息禮樂待人興行自成周論¶
<pb:KR4d0505_SBCK_020-29b>¶
士而來洎先漢設科以始傳之經術莫非明道正義¶
之言證諸事為壹是尊主芘民之學亦甞䆒&KR0026;歴代¶
之良法未可諉為異時之虚文徒令談者之紛紜見¶
謂儒生之破碎非特逹遭逢扵盛際&KR0154;庶幾鋪繹于¶
宏猷嘘六藉之寒灰㫄菑古訓蒐百王之墜典上飾¶
天明肆時郷閭先徳之求猶昔學校貢英之意如某¶
者少而辛苦壮益漂流間目麗澤之講摩&KR0060;窺&KR0690;亭¶
之述作主人謝客𥬇尔五窮小子學詩慚予多識頋¶
言志永歌而已豈授政專對云然至若相如靡㬅之¶
辞與夫公孫愚戅之筞一燈夜屋雖甞美翰以娱嬉¶
萬&KR0068;秋闈明直棄兵而鏖𢧐聊以此而困造物豈憐¶
我而㧞&KR0378;塗置荀伯扵在三何嫌小却如趙咨者有¶
<pb:KR4d0505_SBCK_020-30a>¶
㡬已媿先登奪標到手以若驚濫吹及門而實懼兹¶
蓋伏遇某官单傳正學宻替化機師保萬民備悉彌¶
綸之盛忱恂九徳獨持監裁之公是以識之審故擇¶
之精𫠦謂樂其善而忘其勢蓋親得扵厦旃之至論¶
匪徒專乎筆削之微權辱此兼收亶為殊遇某敢不¶
益磨頑鈍仰副陶成科舉利禄之文姑爭驅扵&KR0163;屋¶
道徳性命之學敢有昧扵淵源抒謝情深敷陳語淺¶
　　　通髙副提舉啟¶
伏審龐䟽宸綍光領儒紳禁路雲霄直希蹤扵峻武¶
泮林雨露乃屈意扵斯文蓋司存獲引重之榮則老¶
我遂蒙成之幸輒抒衷素併闖前旌恭惟某官言有¶
樞機學無雕飾方七分&KR0003;易拓開心上之&KR0052;綸及一¶
<pb:KR4d0505_SBCK_020-30b>¶
名薦書掇取彀中之科第顧何甞以成己爲徳徒自¶
詫其獵較&KR0025;時歸乗半刺之車仕得初筮之吉曲江¶
宴幕排銀榜尚春色之冲融盧山飛雪灑石矼更塵¶
&KR0109;之澡瀹越三載如始至方千里猶一家屬聞臥轍¶
以興謡已復問釣而作賦出門西𥬇共期直上於蓬¶
萊懐綬南旋未免低囘扵菽水雖大鵬有六月之息¶
然神龍無百尺之蟠惟江郷均視枌榆是楚材實生¶
杞梓比乖涵育端傒封培觀魯侯之旂云將至止問¶
齊人之戍已迫踐更戒導從以肅驅載殽脀而偕往¶
夙宵命駕來暮有歌某愧甚&KR0018;丞幸㢤聯事庶㡬泉¶
阿𩀱劍之合幸成塤箎迭奏之和同官爲寮此席既¶
還扵本色一人得友予心竚沃扵芳猷傾𠋣方深敷¶
<pb:KR4d0505_SBCK_020-31a>¶
陳内䆒¶
桞待制文集&KR0195;之二十¶
　右浦江桞先生文集二十&KR0195;&KR0195;中𫠦録古今詩五¶
　百六十有七首雜文二百九十有四首初先生爲¶
　文多不存槀年四十餘北㳺燕始集爲書名之曰¶
　㳺槀及官成均轉奉常則文以職司名之曰西■¶
槀曰容䑓槀出提舉江西則又以地名之曰鐘𨹧¶
槀自江西退而家居則又以𫠦居齋名之曰静儉¶
齋槀間嘗西逰吳中則文以㳺名之曰西㳺槀㳺¶
　而歸休日對烏蜀山歗咏自娱則又以山名之曰¶
　蜀山槀未幾　召還禁林述作日益富尚未名槀¶
　而先生殁遂爲人乗間待去今𫠦存雖七槀濓與¶
<pb:KR4d0505_SBCK_020-31b>¶
　同門友戴君良定其尤可傳者序次如右以先生¶
　官至翰林待制也通名之曰桞待制文集云天地¶
　之間有至文焉相軋而生相錯而成其昭著盖無¶
　時而&KR0137;熄也故&KR0026;乎朝廷則制度文為聲明采章¶
　秩焉而有序&KR0026;乎宗廟則鐘皷相宣籩豆静嘉煥¶
　焉而有章&KR0026;乎軍旅則隊伍嚴列旗纛精明肅焉¶
　而莫犯&KR0026;乎政司則出&KR0197;施令舒陽𢡖隂廪焉而¶
　可畏&KR0026;乎庠序則禮教&KR0113;明上下洽比穆焉而相¶
　親兄若此者皆至文𫠦寓未易以一言盡也惟&KR0014;¶
　&KR0026;夫㑹通則其精神之𫠦流布徃徃凌厲奮蹈不¶
　淂見之扵功烈必&KR0014;宣之扵辭章此古之有志之¶
　士𫠦以不出扵彼必入扵此雖其𫠦戒有不同而¶
<pb:KR4d0505_SBCK_020-32a>¶
　不随世以磨滅者則一而巳先生素&KR0636;臣濟之學¶
　&KR0625;而不&KR0014;大振扵是悉歛其英華發之扵文震盪¶
　汪洋自成一家之言或鋪張制作之休懿或昭明¶
　神人之感誦或序列兵戎之功伐或闓陳善治之¶
　𫠦急或推原名教之攸繫肆華而成其光&KR0395;萬丈¶
　自不容掩&KR0004;未甞區區求工扵萹章之間也國子¶
　監丞莆田陳公旅甞評之曰桞公之文厖蔚隆凝¶
　如泰山之雲層鋪疊湧杳莫窮其端倪天暦以来¶
　海內之𫠦宗者唯雍虞公伯生豫章掲公曼碩烏¶
　傷黄公晋卿及公四人而巳識者以為名言嗚呼¶
　先生之扵文可謂至矣可謂善&KR0026;㑹通而能宣至¶
　文之昭著者矣使先生得大振𫠦學功烈僅施扵¶
<pb:KR4d0505_SBCK_020-32b>¶
　一時孰若斯文之傳衣&KR0013;扵無竆㦲雖失扵波而¶
　復得乎此有不&KR0085;深憾也是集既成㢘訪使者余¶
　公闕命廉俟阿年八哈刻寘浦江學官尚餘古今¶
　詩九百有七首雜文二百四十有八首未加詮次¶
　濂復同戴君分𩔗謄為二十卷題曰别集授先生¶
　之子卣蔵之俾世世謹其傅焉至正十一年辛夘¶
　&KR0010;春正月甲子門人金華宋濂謹記¶
