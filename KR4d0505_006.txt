# -*- mode: mandoku-view; -*-
#+TITLE: 柳待制文集
#+DATE: 2015-09-11 16:25:56.112167
#+PROPERTY: ID KR4d0505
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB04n0313-006柳待制文集-卷第六.
<pb:KR4d0505_SBCK_006-1a>¶
柳待制文集卷之六¶
　律詩¶
　　七言¶
　　　送胡九文赴邵武録事兼蕳汪國良史君¶
樵溪溪上萬山叢迎路梅花雪色融閩嶺此無青草¶
瘴參軍今得𬗋髯翁固應承事龔黄側自可升明卓¶
魯中太守行春賓客從錦囊新句益宜工¶
　　　垂虹亭晚眺¶
山光自獻一螺青人立垂虹酒乍醒兩界星河涵倒¶
景千家樓閣載浮萍欹&KR2499;側柁衝風勁宻網踈罾刮¶
浪腥正為鱸魚忘世味随方吾亦具笭箵¶
　　　送魏誼夫運使赴閩中¶
<pb:KR4d0505_SBCK_006-1b>¶
用世寕無濟世才南圖羽翮為君開大農絰費資鹽¶
䇿法從崇班領計䑓調鼎正湏培相業歌薰兼復阜¶
民財七閩未必能専恵少待還持玉莭来¶
　　　廬陵曹士弘有致用之學而仕不大振死塟¶
　　　南陵餘十年矣始見其子徳川錢塘道世舊¶
　　　惘然乃追為挽詩二章繫諸誌銘卷後¶
平生素業讀書螢隕石人占是客星䆠譜窮郷逰徼¶
吏師資沒齒太玄經誰誇貝錦新機綜我識龍文古¶
鼎鉶死寄江東一丘土魂㱕楓岸雨青青¶
談鋒吾及接而翁少日論交頼擊䝉觀物固知心繫¶
道即戎猶倚劍為䧺死生契闊飛鴻外今古興亡㫁¶
蕳中一為象賢悲宿草不禁衰涕落西風¶
<pb:KR4d0505_SBCK_006-2a>¶
　　　送楊元誠庫使製𥿄事畢還京¶
江南貢楮揖霜餘舊品澄心未必如華玉光浮飛白¶
几琱戈欵著鏤金書尚方製作從時備使者㤙榮有¶
詔除閣下逶迤承衘宿幸因¶
天語活畋漁¶
　　　送徐周臣㢘使除户部尚書二首¶
召環𥘉下戒行騶正為蒼生繫戚休星女重淹膚使¶
莭地官新拜冨民矦能令實塞豐儲峙即使謀廷緩¶
頋憂計相升庸徴故事傳宣還在鳳池頭¶
樓風溪月送舟還畫棟飛雲杳莫攀丹穴生雛方應¶
夢朱衣引馬又催班属聞振履星辰上私愧逃名藪¶
澤間祖道出随扶杖叟囊空猶恨一錢慳¶
<pb:KR4d0505_SBCK_006-2b>¶
　　　次韵魯叅政觀潮二首¶
怒濤卷雪過樟亭人立西風酒斾青日轂行天淪左¶
界地機激水出東溟倒排山嶽窮千變闔闢雲雷竦¶
百靈朢海樓頭追勝賞坐中賓客弁如星¶
風陣先驅入坐間雪濤千疊湧如山太陰成魄清秋¶
正元氣流形大信還絳額青綃方戰罷素車白馬自¶
神閑歸墟只尺蓬莱島落日将愁認䯻鬟¶
　　　送孫士元經厯赴越中¶
十里維藩應列星元僚𥘉不異専城㑹稽竹箭東南¶
羙幕府氷壷表裏清吏鞅豈容尊牘背俗塵何得汙¶
簾旌鄰州亦有柴桑叟日日中和聽頌聲¶
　　　因杜掾遷江東奉簡賈伯堅㢘使時方自淮¶
<pb:KR4d0505_SBCK_006-3a>¶
　　　東轉運移莭宣城¶
白蕳風生振鷺行十年身佩𬗋荷囊江東使莭清霜¶
府天上詞華明月璫后土瓊花春寂寂敬亭雲樹曉¶
蒼蒼遥瞻謝李題詩䖏星象中縣執法光¶
　　　次韵繼學㢘使觀閱二首¶
轅門雲擁萬貔貅繡斧臨戎許借籌分馬凌風搖蹀¶
躞牙旗迎日暎兠鍪安邊正欲恢弘略論射尤當抗¶
大矦玉莭歸来聴凱奏碧蕪紅葉四山秋¶
使華涖止将䑓東乕旅駪駪属㑹同旗上畫熊微裛¶
露手中白羽静生風選徒自昔誇成武飲至常時勸¶
有功不試師千民樂業雅歌揚厲合無窮¶
　　　送陳彦正山長奉親赴柯山(昔徐徑畈甞講/太極于是与紫)¶
<pb:KR4d0505_SBCK_006-3b>¶
(陽殊/旨)¶
之官深入爛柯郷高坐葵園舊講堂鄧氏三為文學¶
掾菑川重起孝㢘郎板輿行樂春猶早萱草忘憂日¶
正長太極一圗関道妙為開幽翳出朝光¶
　　　夜行溪谷間梅花迎路香影離離可愛¶
暝投村徑繞羊腸離立江梅似鴈行冷蘂微開𥘉的¶
礫繁枝亂插更淒凉蒼烟掛樹多疑夢淡月窺林稍¶
覺香正為先生行役苦故㽞皴玉薦奚囊¶
　　　㳺耆闍山寺因懐君采¶
馬影風吹度石梁松雲冉冉晝生涼俗塵不占清虚¶
境僧榻𥘉投曲宻房㡬道飛泉添漲水半林殘雨漏¶
斜陽北山重憶栖霞侣新種芝苗若許長¶
<pb:KR4d0505_SBCK_006-4a>¶
　　　王景文山長挽詞(以下苐舉子/㤙再任蒙山)¶
鳳出丹山馬渥洼明經青𬗋志非夸同升或巳持英¶
莭將老纔容坐絳紗魚上龍門遭點額鶴飛華表記¶
還家玉峯東去荒雲窅愁絶風吹皷子花¶
　　　送海漕府朱奏差押運北上¶
轉粟青天亦壮㦲漕舟拂日過蓬莱鉅橋倉實河陰¶
似漲海雲帆餉道關濟險方觀鵬運息薦賢還報鶚¶
書来橘包㽞為南珎重冰玉盈襟不染埃¶
　　　東陽送周鎮撫易戍西還周喜作墨竹¶
緑波浮棹去沄沄拔劍髙歌日又薰有客呼鷹方習¶
武何人冠鶡最知文白鬚似我千荎少墨竹饒君一¶
派分重有雙溪溪上約揮絃同送北山雲¶
<pb:KR4d0505_SBCK_006-4b>¶
　　　送李彦方廉訪移淮東二首¶
鵰鶚排空羽翼開南圗小息頋蓬莱又持玉莭行淮¶
去却照金蓮入院来一扎遟將滋雨露百壬且復避¶
風雷六經體用存匡濟𣏌梓需為&KR0799;厦材¶
玉堂人物錦𫀆仙按莭溪城已二年典冊㽞為經世¶
具風謠攬入采詩權青㝠斧鉞鞭龍雨明月樓䑓放¶
鶴天千里淮山秋色裏夢魂随度木蘭船¶
　　　中秋待月不見却懷魯子翬學士時㽞城¶
婺女城頭拆亂鳴二更起坐聴江聲為渠滿月當圎¶
景奈此浮雲點太清蓬髩羞眀寒燼落桂花飬魄嫩¶
涼生去年官燭風籘夜對酒人今在玉亰¶
　　　作寒崖古木送侯伯弘緫管還鎮¶
<pb:KR4d0505_SBCK_006-5a>¶
角聲吹徹小梅花棹發津亭日未斜此士材全如白¶
璧幾人年少擁髙牙去從二峴携春色歸向雙溪攬¶
物華酒盡揮毫不成畫儘將生意寄枯槎¶
　　　喜陳昭祖副使枉駕相過¶
六絲按轡不驚塵肯頋荒寒野水濱今日繡衣能下¶
賤古来白屋諱言貧竹杯更進黃甘酒梅蘂𥘉承皁¶
盖春步跬平津知遠業故應容客吐車茵¶
　　　元日澷題¶
五更祠竈禮神君豈朢詩書更筞勲老境逢春何足¶
頼醉郷㽞客強為欣支床自信龜能息充贄誰夸雉¶
有文児輩莫湏多識字秪教食力事耕耘¶
　　　送錢子仁赴江山稅官¶
<pb:KR4d0505_SBCK_006-5b>¶
周制征啇非罔利漢官任子合為郎䆠塗所㦄多夷¶
險財計扵今重翕張牛馬同風䏈畛域豚魚収税析¶
毫芒舊㳺蹤跡依稀在閑倚東風問海棠¶
　　　送聞夢吉赴䖏州學錄¶
婺女相朢䖏士州起家庠校亦英㳺師嚴正以眀經¶
重官冷何妨賦祿優已信曾叅能飬勇無憂李廣不¶
封矦郷枌夙學湏名世見子吾當放一頭¶
　　　寒食山居¶
歲月無情日變遷惜春㽞淂酒家錢梨芲小雨驚寒¶
食楊桞東風佀去年志士属當躬井臼善人誰為表¶
原田老来撫莭偏多感何必雲安有杜䳌¶
　　　新開徑城¶
<pb:KR4d0505_SBCK_006-6a>¶
柴荆称(去)是野人家一徑通村静不譁白水塍邊種¶
楊栁青山影裏拾松花歌詩樂有諸生席掃䡄知無¶
過客車傲兀東風三十日祗将閑寂對芳華¶
　　　楊忠襄祠堂詩祠在秣陵爲其五世孫拱辰¶
　　　作¶
漢朝陵墓珠𥜗出蜀相祠堂碧草生繼世猶當蒙祭¶
澤中天不復降炎精封疆一死光晶在翁仲無言淚¶
點傾卞氏血衣應未化神㱕同睨石頭城(晋卞壼亦/以死莭有)¶
(祠于/昇)¶
　　　元日与吴行可照磨對酒行可自嶺南㱕以¶
　　　桄榔杖為貺¶
䣛下兒童調笑頻楂楂簷鵲報清晨山堂宿火温来¶
<pb:KR4d0505_SBCK_006-6b>¶
酒嶺嶠㱕人到日春萍梗漂流心尚在梅花錯莫意¶
尤真手中新得扶衰杖掛壁蒼龍看躍鱗¶
　　　送宋可與考滿赴銓其尊人甞為婺府推官¶
　　　致仕家居¶
此邦人識使君賢之子重来泛幕蓮致治時方尊六¶
察升明行且問三銓先鳴鶗鴂何傷莫徑度驊騮巳¶
覺前收取榮名承色飬繡衣華髮映春妍¶
　　　送陳昭祖憲副移江西二首¶
越東麾莭有青氊祖笏甘棠巳再傳豈獨垂光聮景¶
緯更能沛澤作豐年溪風轉柁催郵傳嶺瘴分疆避¶
使旃牛斗垣邉瞻寳氣升班還近𬗋微天¶
繡府旋聞玉莭更楚山青似越山青神鋒巳合豊城¶
<pb:KR4d0505_SBCK_006-7a>¶
劍鼂采猶連婺女星禮樂光華無絶遠春秋制作有¶
常經莫令仲舉齊中榻慨想他年孺子亭¶
　　　秋雨中喜宋景濂見過¶
躡屐能来破蘚封相㸔玄葆映霜蓬吾衰未免車常¶
北子銳當知易巳東水碧金膏資獨異澗毛山實歲¶
宜豐過林倘肯頻紆轍剪燭猶堪語夜終¶
　　　朢聖夀山寄千巗道者¶
此道𥘉何繫䓁差人心自尔有開遮虚空浩浩歸圎¶
裹樓閣重重現雜華誰障溪流涵白月儘容壑谷貯¶
丹霞軒然一見青山色遙隔松雲問煮茶¶
　　　得晉卿愽士自亰寄書道左轄王公叅議韓¶
　　　公存省頋問之意¶
<pb:KR4d0505_SBCK_006-7b>¶
朔雪乾時一鴈征遥傳書扎到柴荆自投瘠土從耕¶
牧幾辱平津問姓名白月寥寥虚近映青山寂寂動¶
餘榮果然不負丹砂諾熏祓吾将謝墨卿¶
　　　逰五洩山四首¶
神斧誰初鑿澗磻拓開地險出天慳湫潭隠奥龍非¶
畜木石陰森鬼所寰劫火塵空遺井臼枯禅骨冷堕¶
榛菅如何大法臨標季不放摩尼照此山¶
中巖不与亂峰群翠氣横飄截瘴氛龍象凄凉如欲¶
泣馬駒蹴踏竟無聞濃嵐散落崖間雨洩水流来石¶
上雲人說旱年呼蜥蝪投符起蟄有靈文¶
青天吹堕玉芙蓉日出烟開彩翠重婺女名山今入¶
越泐潭弟子别爲宗于何勝境偏多阻如此度年始¶
<pb:KR4d0505_SBCK_006-8a>¶
一逢照影龍泓余種種欲從老衲借枝笻¶
撗彴纔通一徑脩万山湧翠似騰虬五湫地壓三州¶
勝八十僧從七客逰赤日行空垂倒景青天坼罅拔¶
飛流大烹慚負詩人腹頼有梅華肯障羞¶
　山界杭婺越三州境本肄婺割入越暨馬祖弟子¶
　靈黙栖禅之地故爲應乾禅院今㮄三學院叢林¶
　法社銷落盡矣五湫神龍所居歲旱迎湫水乞靈¶
　多應者¶
　　　立夫見和五洩四詩復自次韵¶
下巖湫水有龍蟠雲雨虚空尺地慳九市塵埃渾㧞¶
俗五天仙聖本同寰毛群鼪狖栖篁竹土恠䕫魖伏¶
草菅不是深禅能伏猛泉頭争得乕跑山¶
<pb:KR4d0505_SBCK_006-8b>¶
象王不与&KR0951;麋群四合林巒限椘氛天女散花三際¶
滿龍神執樂半空聞巖霏只尺生青靄井氣尋常化¶
白雲盧老孫枝皆鈍漢契經佛說固弥文¶
龍仙招我集芙蓉霧點烟霏隔數重東士祖師曾授¶
記南條山水亦朝宗自從控鯉波間去直到㸔羊海¶
上逢探穴如將㝷李白孤生桃竹瘦宜笻¶
梅花的的證圎脩挟以蒼松萬玉虬天姥沃州圗上¶
見廬山瀑布夢中逰雲開鐡壁浮空出水落銀河伏¶
地流亦欲清齋耒應供恐煩龍伯致盤羞¶
　　　送暨陽胡生北逰¶
雪行已辦黒貂裘迎路梅華笑點頭待¶
詔門深金作馬臨河地壮鐡為牛有人遂識新豐客¶
<pb:KR4d0505_SBCK_006-9a>¶
何䖏能忘太史逰天上應龍乗變化文章精氣与之¶
侔¶
　　　𥘉霽朢金華山雪¶
沍陰巖谷變晶熒凍裂仙家月石屏雲影渾淪涵太¶
素天光揺曵倒空青波心雙捧金人劍霞際横驅玉¶
女軿皓鶴不来詩夢破鮮颷吹𬒮酒𥘉醒¶
　　　郷友鄭順卿以九丗同居請文樹碑¶
復户旌門繫政機仁根義葉發重徽青瑤刻字標門¶
表&KR0686;茟登名重布衣奕奕恩榮増世羙縄縄孝悌保¶
家肥蕪辭豈足鋪鴻偉看取芝蘭引夕馡¶
　　　陳新甫太祝乗傳過蘭溪枉道訪予山中㽞¶
　　　再宿别去薄言賦贈¶
<pb:KR4d0505_SBCK_006-9b>¶
惜别相過問草莱又随雲影動髙㧪幾人能頋鵷行¶
舊百里親持乕莭耒䑓閣光華非絶逺江湖襟抱得¶
重開中天浩蕩金莖露付与文圍作賦才¶
　　　贈談命周生¶
八卦盪摩滋物始五行象類繫天成下簾且試君平¶
隱布算誰如洛下精擊水三千鵬更徙纒腰十萬鶴¶
将征請㸔金馬門前路曳組彯纓盡俊英¶
　　　㳺上龍山¶
滿谷天風草木薰入林朝采爛成支危峰刻削蓮花¶
出細水灣洄爪&KR2037;分散落巖霏時作雨飄来松靄即¶
為雲毒龍猶避安樿窟未必䕫魖敢亂羣¶
　　　㑹稽懐古¶
<pb:KR4d0505_SBCK_006-10a>¶
湖波皎鏡浸青蘋潮落西陵渡口春地下珠檽誰拾¶
塊人間玉盌久成塵夹舟蛟劍神先化掊鼎龍文字¶
既泯㽞得冬青啼杜宇并分淚血染湘筠¶
　　　過賈相故苐(賈再貶循州團/練副使死漳南)¶
恨滿龍&KR0750;江上舟可容副使老循州髙冠誰上麒麟¶
閣㫁礎猶名燕子樓洛下啼䳌慚相業遼東㱕鶴詫¶
仙逰異時不籍公田筞安淂吴秔駕海流¶
　　　送通蔵主歸天童坐夏(通東平人)¶
玲瓏巖下草纎纎新作蕭齋不用苫大蔵何如中蔵¶
宻南宗争似北宗嚴龕前白月随方證麈上閑雲信¶
手拈長夏天厨供奪食未饒𬞞筍十分甜¶
　　　暨西清潭金氏翁登年九十身猶樂康囙其¶
<pb:KR4d0505_SBCK_006-10b>¶
　　　外孫戴叔能從予㳺學數命来求詩今歲莫¶
　　　告歸廼為作此使具春酒一壷即是𥘉正歌¶
　　　以上夀翁生開慶間越甞有特恩賜髙年爵¶
　　　帛¶
㓗觴羞耈樂如何莫恨家無金叵羅古禮三千常委¶
曲遺黎九十尚婆娑尋源但識桃花岸過廟誰為麥¶
秀歌潭影如雲山佀玉未妨㽞眼閱人多¶
溪上浮雲日變遷松身鶴骨鍊形堅名登越暨升州¶
籍耳接錢唐錫慶年有待期頥臻上夀言從耄老淂¶
真筌命家百罋行春酒會極光中福佀川¶
　　　偶題二首¶
國枋顓歸執法家扶持憑籍匪由他鴟鴞自是當束¶
<pb:KR4d0505_SBCK_006-11a>¶
噣獬豸本来能觸邪道上民言何太訐世間公論豈¶
容賖一人貪讓可移俗激濁深知¶
帝力加¶
地中海産東南冨利孔開端自算啇鬻鬻固甞垂甲¶
令征輸何復計丁黄即今黔首為生蹙翻羡青苗用¶
法良馬范諸賢如可作可能無筞急扶傷¶
　拗律¶
　　七言¶
　　　晨度居庸至南關門¶
雲梯忽㫁山嵕平霽霧𥘉褰林嶺眀㒳都扼喉南北¶
鎮九州通道東西行巔崖巨石擎佛屋壁門遺築開¶
軍城當時苦詫天下險一卒前臨強萬兵¶
<pb:KR4d0505_SBCK_006-11b>¶
　　　宋徽宗書瓊蘭殿璧山記¶
神霄苐一慶雲峯下瞰璧海交流中陽暉騰上㳤景¶
殿虹氣略過髙光宫羽衣婀娜飄白月鴻筆宛委揚¶
清風雖然不及瑤池宴歌罷祈招意巳同¶
　　　燕貴溪風圗¶
開圖却憶鏡中行層青曡翠遥相迎冠山樓閣疑太¶
重隔崦雲霞欣暫眀千帆巳過孤鳥沒萬籟不驚雙¶
管鳴藝文一代審所尚燕貴固足争能名¶
　　　黄宗道播州楊儀娘獨騎圗¶
蓬蓬玄葆纏朱帉陽臺無夢無行雲轡御雙控馬頭¶
赤櫜鞬右屬豹尾文宫中誰嚴婦人隊河外皆称娘¶
子軍不憂兵氣不能振世有他揚人得聞¶
<pb:KR4d0505_SBCK_006-12a>¶
　　　王振朋金眀池錦標圗(守崇寧間三月三日/開放金明池出錦標)¶
(与万民同樂/事見夢華錄)¶
金明池上水如空矯矯龍舟乗旋風忽㸔碭極百戯¶
出佀与阿㫄萬户通青春仗衛夹城内白日樓臺横¶
吹中東都天子方醼樂欲致秦皇漢武功¶
　　　孫節婦詩¶
婦人既嫁不易事蹇蹇當与臣節同貞居固欲重民¶
義信擔自可興王風已㸔華表照閭閈更借彤管書¶
客㓛孫曾酌醴日羞耇諼草在背顔浮紅¶
　　　題陳直卿雲山圗¶
道路黃塵一丈深眼眀畫裏見雲林谷虚滿貯山澤¶
氣徑險前臨厓石隂武夷流水八九曲少室危峯千¶
<pb:KR4d0505_SBCK_006-12b>¶
萬㝷慿誰冩入醉翁操我有太古瑤華琴¶
　　　送文著作奉¶
御帛往鄂省即賜南交貢吏¶
瑣郎跨馬插吴鉤使華寒動漢江秋禇衣傳賜大長¶
老帓首道列東諸矦由耒誦詩合専對豈以紬史忘¶
周逰南交自古亦封域往致¶
聖徳深懷柔¶
　　　題虞愽士作玄又玄齋銘銘爲吴玄𥘉法師¶
　　　作¶
老荘之學由天成大知小知無營營百嘉扵此亦交¶
鬯衆籥自然同一聲可能貧病色種噲不愧&KR1522;妙神¶
微眀玄中有物本諸易我将退宻觀其生¶
<pb:KR4d0505_SBCK_006-13a>¶
　　　過英仲學泉軒觀李營丘長林巨石圗翫賞¶
　　　久之作此貽英仲¶
長松十尺能崛竒氣与髙&KR0779;相撐支藤梢卷雨鐡繩¶
壮巖石㽞雲龍鬛披人疑巨茟能致物我見虚室常¶
驚颸營丘已矣得此幅何乃蛻骨存其皮¶
　　　王長卿檢校将北歸作古木幽篁一幅贈别¶
　　　自繫長句¶
十尺枯槎百尺筳驅向毫端發性靈倡條冶葉外姿¶
媚痩筋勁骨中儀刑裁將嶰谷伶倫管移下天津析¶
木星酒闌拈与君爲别㽞眼相㸔佀此青¶
　　　強振之招逰粲山新築别業即賦(秦少㳺/墓在西)¶
明靈觀後恵山前新營堂館貯風煙藤隂不蔽淮海¶
<pb:KR4d0505_SBCK_006-13b>¶
墓茶井遙分桑苧泉好景正須多領畧佳辰且復少¶
㽞連劉伶一鍤太早計却要㝠靈受大年¶
　　　八月十七夜半後㸔月¶
錢塘城東潮海西四更月上寒淒淒太隂垂精金氣¶
盛列宿蔵景珠繩低鍾　沉沉尚傳警羽毛謖謖屢¶
驚栖蟾蜍𥘉不隔風雨誰其翼我陵丹梯¶
　　　寄廣陵陳新甫侍儀¶
䟦馬朢君君未来誰共錢塘雪色醅言從外臣受寳¶
訣不与朝士通銀䑓千重雲海蓬莱出十里揚州芍¶
藥開何甞六合無泥滓鵬翮垂天亦壮㦲¶
　　　贈相墓人余生¶
春盡千林響杜䳌過門贈子遠逰萹呂醫山人不在¶
<pb:KR4d0505_SBCK_006-14a>¶
貌郭璞葬書宜有傳九州莽莽載神氣八卦章章行¶
化權爲誰卜兆得龍耳雙眼高縣水鏡銓¶
　　　題無極元所蔵魯公君謨帖(極元南湖主僧/羅雲南湖堂名)¶
綸書貴神不貴佀顔蔡一源同出嶓乕卧龍跳氣深¶
穏金㫪玉應聲諧和蘭亭妙趣端有證石皷大蒃知¶
無訛羅雲堂中寳書窟帝冈褰開明月多¶
　　　久不与子長交問今日𥘉寒讀向所示文清¶
　　　諌事萹慨今感徃併賦憶别¶
縦子不即寜無書文園多病比何如古人千里有命¶
駕今我經年成索居希聲久閟清廟瑟蜇口併失菖¶
蒲菹百嘉貿亂斯道軋頼獨髙文時起予¶
端嘉以来國漸傾徐公常繫時重䡖宗周既隕言益¶
<pb:KR4d0505_SBCK_006-14b>¶
驗先漢無成禍實萌子房季札猶不死孝章孔融冝¶
有名偉茲傳信秉史例三歎前賢畏後生¶
　　　題関仝平橋行旅圗¶
関仝畫用神屠手善刀一割無全牛元氣何年始磔¶
裂青天半壁尚分㽞藤梢松骨鎻紐壮蟲篆鳥章形¶
體遒不觀盆盎古罍洗古人制作吾焉求¶
　絶句¶
　　七言¶
　　　夜過髙郵有感二首先子在宋甞授是邑令¶
　　　未赴而内附¶
堂上嚴親已夜䑓除官未試北風囬可能不有朝歌¶
感今日經過重一哀¶
<pb:KR4d0505_SBCK_006-15a>¶
髙沙湖裏明珠顆簸㺯寒光久寂寥不見揮毫舊詞¶
客月中露濕木蘭橈¶
　　　自宗正府西移居尚食局後雜書五絶句¶
都城一住一年餘挈挈今朝更徙居奴輩莫嫌家具¶
少篋中猶是借来書¶
官河㒳岸水生鱗倚著誰憐一士貧𣣔學成都百錢¶
卜支床龜殻未能神¶
鏡裏𥘉時見白湏鑷除便欲去根株如今留得星星¶
影消向人前喚老夫¶
未明車馬省門開面面風霜一寸埃借得小&KR1440;容我¶
懶五更髙抌聴春雷¶
南隣席公西馬卿髙冠豸角已青㝠莫云相失三里¶
<pb:KR4d0505_SBCK_006-15b>¶
遠躡屐端来談五經¶
　　　河中府甞歲大旱民康擬實導其府知事張¶
　　　君徒行百餘里請水雷公洞㴻雨随至遂以¶
　　　有秋延祐七年余官國子學諸生魏譲道擬¶
　　　事乞余賦詩余上世自蒲徙南亦邦人也作¶
　　　三絶句以詠哥之¶
雷公洞裏取神泉喚起乖龍不用鞭旗脚未収三尺¶
雨始知真宰有微權¶
蒲中千里古提封生齒嗸嗸仰歲豐一雨端由誰所¶
致太空㝠漢不言功¶
河東吾土首山陽夢裏時時問故郷今日啇歌歌喜¶
雨晉風猶合本陶唐¶
<pb:KR4d0505_SBCK_006-16a>¶
　　　灤水秋風詞四首¶
西麻林鞍如割鐡東涼亭酒似流酥福威玉食有操¶
柄¶
世祖建邦天造圗¶
朔方竇憲留屯䖏上郡蒙恬統治年今日随龍看雲¶
氣八荒同宇正熈然¶
朶樓清曉常祠罷吾殿新秋曲宴囬御帛㓛由寒女¶
出分頒㤙自九天来¶
西風𥘉吹白海水落日正見黒山雲旃廬小泊成部¶
署沙馬野駝連數羣¶
　　　後灤水秋風詞四首¶
磧中十里號五里道上千車聮萬車東賮西琛通朔¶
<pb:KR4d0505_SBCK_006-16b>¶
漠九州四海㑹同初¶
界牆窪尾砂如雪灤河觜頭風捲空泰和未必全盛¶
日㡬驛雲州避暑宫¶
旋&KR1032;木皮斟醴酪半籠羔帽敵風砂丈夫射獵婦當¶
御水草肥甘行䖏家¶
山郵納客供次舎圡屋迎寒催墐蔵砂頭藦菇一寸¶
&KR0779;雨過牛童提滿筐¶
　　　題立仗馬圖¶
玉立&KR0686;墀氣尚麄食殘芻豆更何湏太平未必閑無¶
用一幅君王納諌圗¶
　　　代簡以南醖一壷遺繼學待制繼學在北都¶
　　　甞賦栁枝竹枝詞各五首¶
<pb:KR4d0505_SBCK_006-17a>¶
歌罷竹枝歌栁枝榆關雲月巧追随麯生雅有江南¶
思𣣔寫清音到䖏吹¶
　　　題宋徽宗梅雀圗¶
䨇雀飛来曉色勻宫梅如雪闘清新紇干山下他年¶
見青鳥司花不是春¶
　　　題宋徽宗扇面¶
瑤池池上萬芙蕖孔雀聴經水殿虚扇影巳随鸞影¶
去䡖紈留淂瘦金書¶
　　　題宋徽宇獻夀桃核圗¶
青鳥㗸書昨夜来蟠桃如斗核如柸蓬莱殿上三千¶
夀不及春風夢已回¶
　　　題金顯宗墨竹¶
<pb:KR4d0505_SBCK_006-17b>¶
海潤星輝大定年生綃茟茟寫蒼烟若為夢裏篔簹¶
谷直到洋州雪棧&KR2173;¶
　　　題蕭照江山圗¶
荻浦楓林宿暮寒夕陽収盡月浮灣騷人一曲江南¶
思彈徹箜&KR1283;送鴈還¶
　　　題李藻河梁泣别圗¶
風吹大漠朔雲飛㒳鵠摧頺一鵠歸便使莭毛零落¶
盡葵心終不負朝暉¶
　　　題錢舜舉禾䑕圗¶
華黍如雲兆歲㓛尚嫌䑕穴未能空今朝試舉迎猫¶
祭直想西成八蜡通¶
　　　題釋迦出山圗¶
<pb:KR4d0505_SBCK_006-18a>¶
耳輪卓朔髮垂肩碧眼𥘉開濯净蓮優塞波王先頂¶
禮明星一點正當天¶
　　　題窠石海狗圗¶
越犬𥘉随賈舶来閑堦㺯影小俳佪花陰滿池濃如¶
雪觧下金鈴不用猜¶
　　　題海潮圗¶
巨魚吞吐不知勞千古靈胥氣尚豪夜半西風槎信¶
到銀蟾𥘉掛海門髙¶
　　　題牧羊圗¶
氄毛成毳酪成浆沙水分流草滿埸說佀老羝人立¶
䖏金華山下茯苓香¶
　　　題睡猫圗¶
<pb:KR4d0505_SBCK_006-18b>¶
芲陰閑卧小扵莵堂上氍毹錦繡鋪放下珠簾春不¶
管隔籠鸚鵡喚狸奴¶
　　　題折枝海棠圗¶
東風庭院𬗋綿香翠碧飛来午影長啼濕紅粧㸔不¶
厭祗疑春色在昭陽¶
　　　月中度居庸二首¶
光斜參半月臨關偪塞青山霧露間行向小橋㸔影¶
過冰霜刻畫太堅頑¶
六馬闐闐廿四蹄行穿澗道石東西嵐光忽破天光¶
出正北諸峯直下低¶
　　　荆門三絶句¶
荆門西抵李開務一閘㒳閘𥘉放程南風鬪水不容¶
<pb:KR4d0505_SBCK_006-19a>¶
纜明日新霜占曉晴¶
河塘底裏通涵管宣泄堤防計未迂大抵成功搖末¶
議却将失淂較錙銖(張子仁為都水監丞日作涵管/䟽泄積潦一時以為便而今或)¶
(有非/之者)¶
誰𥘉種此萬株栁欲与行人作夏凉竟使薪槱入官¶
簿秋風顔色正凋傷¶
　　　夹港守凍三絶句¶
九月除官十月歸冰河遄及膠舟時江南地氣迎人¶
冷要我梅花别後詩¶
過江數日㸔西湖猶說丹陽酒未沽兩岸冰花舟一¶
葉畫成北客采詩圗¶
夢裏曾聞采玉河人間信有襪凌波慿誰一蹴瓊瑤¶
<pb:KR4d0505_SBCK_006-19b>¶
破奈此山陰雪興何¶
　　　題日觀畫蒲萄¶
昔有狂僧字仲言酣嬉坐證法華門探淵恰值乖龍¶
睡摘得驪珠一口吞¶
　　　北山招隐詞四首題李卿月小隐圗¶
烟雲竒彩&KR0994;稜見水木髙齋面面開畫裏青山雖甚¶
佀夢中玄鶴幾曾来¶
栟櫚布葉尋常大略彴通溪取次斜誰送茶烟来北¶
崦却㽞梅月在東家¶
祖歲蒼松驚岀屋度秋黃葉㸔成堆賴慿故篋書于¶
軸領取虚名水一柸¶
此圗盈尺山論丈何䖏㸔雲水佀空幸自冰壷堪作¶
<pb:KR4d0505_SBCK_006-20a>¶
傳莫憂瑤草未生叢¶
　　　洪州歌十五首¶
豫章城西江上舟船翁夾柁起紅樓官鹽法茗有饒¶
乏市利啇㓛無算籌¶
舊坊馬齕誤驚眠新水魚来聴賣鮮詫說閑曺無一¶
事閤前小吏送餐錢¶
厭原山上雲封頂谷&KR0951;洲前水作文老向江城収物¶
色洪崖仙子舊知聞¶
騰騰寳氣貫天中一劍西飛一劒東化作城南鎻蛟¶
柱人言下有支祈宮¶
東湖水滿葑雲開掠取烟光雨色来未放官繇興畚¶
插且從魚樂占池臺¶
<pb:KR4d0505_SBCK_006-20b>¶
黄砂素礫澷江干黒風白浪開檣難聞道雨時水横¶
溢數尺不上昌門端¶
相國臨邉莭制髙春城小隊蔟旗旄日聞南粤無拒¶
命翡翠生&KR1608;數貢毛¶
秋屏閣上㸔西山每到須拚薄莫還豈有珠璣資簸¶
弄秪教塵土羡蕭閑¶
蔞蒿鮮滑勝雞蘇滿尺河豚玉作膚澷說江郷羙庖¶
傳幾曾風味佀&KR1052;鱸¶
諸使官名小字題石幢今在驛垣西當時淂託大手¶
茟𡵨陽十鼔与之齊¶
賣屨山翁歸未歸洲南日日候荆扉白鷗知尔不俛¶
啄黄鵠去人當一飛¶
<pb:KR4d0505_SBCK_006-21a>¶
圃塍新雨得春多㡬箇閑人載酒過夹徑金沙編作¶
障懸根翠柏種成窠¶
女児頭戴角冠欹匌葉垂垂嚲髩齊十里来城擔肩¶
重新晴菜把賤如泥¶
舊聞雙井團茶羙近愛麻姑乳酒香不到洪都領佳¶
絶吟詩真負九囬腸¶
中男十五學棹謳大男前年能競舟辦作神莚賽寒¶
食併将犀炬照潜蚪¶
　　　次韵奉荅徳㡬冬日見寄四絶句¶
雪滿千山雲滿溪半竿寒日稍平西東風不為年芳¶
地錯莫江梅吐未齊¶
鸕鷀大杓勝舒州欲挽春江水倒流聞淂桂香無鼻¶
<pb:KR4d0505_SBCK_006-21b>¶
孔采詩真負豫章㳺¶
霜水添流入小江尺書誰致鯉魚雙松風正繞烹茶¶
鼎蘿月斜窺點易窓¶
歸耒重理潠西田小結茅堂野水邊天上函書催予¶
莭先春當買繋籬船¶
　　　題王子質家青山白雲圗¶
畫裏㸔山叚叚竒佀人况復有清詩白雲去逐孤飛¶
鶴舊笛凄凉莫更吹¶
　　　題明皇按樂圗¶
開元天子樂當陽手按琵琶引鳳皇曲譜纔翻新玉¶
笛淚痕還浥舊香囊¶
　　　題王若水為仙都宫主趙虚一畫蒼崖古木¶
<pb:KR4d0505_SBCK_006-22a>¶
　　　圗¶
金門羽客住仙都玉立蒼官五大夫微月滿空笙鶴¶
下一林秋影散龍胡¶
　　　題太玄天師畫升龍圗¶
愽大真人衡氣機硯池傾倒墨龍飛風風雨雨成㓛¶
後却蛻升形上衮衣¶
　　　題松雪翁畫杜陵小像¶
一代詩材飯顆山國風雅頌可追還秦州行色湖州¶
畫四海新愁儼在顔¶
　　　題薛朝陽畫扇¶
松雲如盖沐微凉半嶺風囬澗谷長手把丹經蓮葉¶
上舉頭見日出扶枽¶
<pb:KR4d0505_SBCK_006-22b>¶
　　　題鄭伯元經㦄家四景圗¶
花香栁影弄䡖柔簇騎沙頭喚小舟啼鳺聲中流水¶
急故湏秉燭繼清㳺¶
長松如幄蔭清溪溪上飛樓不用梯對奕者誰吾識¶
汝奩中日月㒳醯雞¶
白雲黄葉掃成堆誰戀林中濁酒柸流水自流山自¶
在揮絃送鴈幾時囬¶
殘雪空林掛夕陽小橋流水數家蔵山人受用饒風¶
味芋大温温酒似湯¶
　　　訪坦溪葉審言主簿㽞止宿明日千之要山¶
　　　行瞻禮西巖石佛鐵應真像追省舊逰賦絶¶
　　　局五首¶
<pb:KR4d0505_SBCK_006-23a>¶
精鐵𥘉誰像應真更令巖石化金身天龍自是當加¶
護灰刼知他隔幾塵¶
巖龕古像剥青紅山木蕭蕭殿影中若也荘嚴能不¶
朽是將智力闘虚空¶
石路無泥野色開二三童丱亦從来舊㳺如夢秋如¶
水莫遣山靈勒駕囬¶
主簿歸来樂澗槃相過纔得奉清歡圗書祕奥方頻¶
啓樓閣重門更一彈¶
石佛巖南有竹家百年文采佀朝霞為予肯蠟㳺山¶
屐同倚西風問菊花¶
　　　題王制置家所蔵宋穆陵戒諭邊帥御扎二¶
　　　首王霆¶
<pb:KR4d0505_SBCK_006-23b>¶
衞公故物文皇誥珍重孫曾綠錦囊百歲蓬莱既清¶
淺一封衘扎淚千行¶
長江天塹重邊防備禦尤資閫寄良國勢雖然淪叔¶
末訓辞猶足示安強¶
　　　題夀皇衘題淳熈宫畫牡丹扇面二首¶
劍南樵客寫花容院畫流傅號國工春壓玉䦨江雨¶
歇綵鸞驚夢又成空¶
天香國艶豈堪描生色誰将上尺綃㽞得當時宫墨¶
在杜䳌啼䖏雨蕭蕭¶
　　　題息齋墨竹¶
李侯茟下翠琅玕著䖏清風起晝寒繭紙蘭亭誰絶¶
識秖将玉匣詫人㸔¶
<pb:KR4d0505_SBCK_006-24a>¶
　　　題宣和御畫䳺鶉¶
瓊蘭宴幸撫盈成粉墨區區寫物精天上移来鶉首¶
次人間㽞淂紇干名¶
　　　行界牌源道次小憩民舍¶
小谷踈林受數家年芳猶有刺桐花白雲不為青山¶
地截㫁前峯㒳䯻了¶
卷桐為角寫烏烏吹㫁行雲日未晡雅鄭之来寕有¶
譜南音何淂更函胡¶
　　　題理宗衘書賜盧允升扇面¶
尺素題詩賜巨璫一時㤙倖詫荒王儀廷鳳去尋常¶
事又為東周引恨長¶
　　　郷友趙用章自廬山来訪作仙華曉霽圗贈¶
<pb:KR4d0505_SBCK_006-24b>¶
　　　之并題一絶句¶
㸔澈匡廬五老峯雲构點點故山同佀人寫出僊華¶
面分付歸鴻与晚風¶
栁待制文集卷之六¶
