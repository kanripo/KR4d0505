# -*- mode: mandoku-view -*-
#+TITLE: 待制集
#+DATE: 2015-09-23 10:26:49
#+PROPERTY: JUAN 18

<md:KR4d0505_SBCK_018-1a>¶十八¶　　　　　　元　栁貫　撰
　

　題䟦¶
　　　䟦鄭宣撫手簡¶
此資政宣撫鄭公七帖予四十年前常見之舅家陵¶雲
山房今雖重復&KR1149;潢而工不善事固以僅存為可¶喜而
尤以易壞為可憂矣初紹興八年胡忠簡公以¶樞密院
編修官疏論秦檜王倫孫近可斬檜大怒命¶臨安府遣
<pb:KR4d0505_WYG_018-1b>
卒械送昭州將置之死所公為臺諌與同¶列勾龍如淵
李誼共救解之而秘書省正字范如圭¶勅令所删定官
方疇亦為言之吏部侍郎晏敦復遂¶得監昭州鹽倉至
十年公以禮部侍郎為檜陳善後¶之䇿七事豈非鑑救
胡之失而欲彌縫其意者乎又<md:KR4d0505_SBCK_018-1b>¶豈非外示協順而内實
盡夫忠䂓之益者乎第一帖¶所云叨冐今來差遣正謂
是已曽侍郎開字天遊由¶禮部守婺先是開與檜論和
議忤㫖遂有是命開懼¶後祻辭甚力改提舉江州太平
<pb:KR4d0505_WYG_018-2a>
觀葢未嘗至婺也李¶泰發即莊簡公光正以紹興八年
入叅大政明年十¶二月罷以殿中侍御史何鑄劾其狂
悖故也二公皆¶檜所深嫉則第二帖固公在臺端時所
遺無疑公以¶紹興十一年出宣諭川陜明年五月就命
為川陜宣¶撫副使至則於階成州營田抵秦州界凡三
千餘頃¶嵗收粟十八萬斛十五年奏減成都府路對糴
米三¶分之一及本司激賞錢二十五萬緡十七年奏減
兩¶川米腳錢三十二萬緡激賞絹二萬匹免剏増酒錢<md:KR4d0505_SBCK_018-2a>¶
<pb:KR4d0505_WYG_018-2b>
三萬四千緡六月又奏減科敷虛額錢嵗二百八十¶五
萬緡則第四帖所謂辛酉一出遂蒙寄委及緣此¶已與
蜀人減科需二百萬緡特言所減科敷虛額夫¶豈過哉
公自紹興十一年入蜀至十七年六月罷證¶以第五帖
跨涉六載之說則未罷先一年也義榮待¶制兄謂黙成
先生潘公紹興八年潘公以中書舎人¶攝起居郎庭叱
向子諲與俱罷歸閑里中遂不復起¶季誠必潘氏兄弟
後一帖當與潘公所云似聞道貌¶清臞正以通候于公
<pb:KR4d0505_WYG_018-3a>
福慶潘公墳寺名也與公居相¶邇潘公省墓每必過公
以是知之葢公當秦檜主和¶柄國之日雖未嘗過為岸
異以取憎疾亦未嘗翕訿¶為同以自䧟於其黨中然則
檜之所以抑公至死而<md:KR4d0505_SBCK_018-2b>¶不悔者正所以伸公於天下後
世者也翰墨之存誼¶烈昭然詩曰髙山仰止景行行止
又曰君子所履小¶人所視予葢三復是詩而有感焉¶
　　　䟦晏右司撰冲素處士鄭綺墓銘¶
右鄭處士墓銘一通葢宋晏穆所作穆字宣明本蜀¶人
<pb:KR4d0505_WYG_018-3b>
後寓居衡湘中有文行與左丞相周公必大為文¶章交
所著有知非集行於世隆山季公伯强為作墓¶表謂穆
卒於淳祐九年閏二月丁巳以處士卒後嵗¶月較之銘
正作於是年豈其臨絶之辭耶嘉熙四年¶五月六日趙
與懃以朝請大夫來知婺州當年八月¶磨勘即轉朝議
大夫今尚云朝請則行狀乃六七月¶間所作無疑龜山
楊公時每稱薛㑹通持已甚可畏<md:KR4d0505_SBCK_018-3a>¶雖泰山之勢不可屈
臨財甚介人有餽帋百番者不¶見㑹通委而去直追至
<pb:KR4d0505_WYG_018-4a>
百里外還之㑹通大觀字也¶先人泗州府君從蘭溪得
春秋羣疑辨二卷題云浦¶陽長樂朱恮撰後有石陵倪
朴䟦語謂恮之為人無¶以考其詳倪距朱未百年已如
此今則不可復知矣¶觀其所述大槩本尊王發微銘序
謂其師大觀祖泰¶山孫氏要亦有所据依矣處士七世
孫欽近至宗人¶景仁處究理家牒并得此文以歸葢鐫
石時所搨本¶也鼠蠧之餘幾欲堙廢欽遂裝潢成卷請
予題甚急¶予方從容飲即就案疏與之第恨老嬾不能
<pb:KR4d0505_WYG_018-4b>
多記考¶覈未精審耳足吾之所不足尚望繼予而執筆
者焉¶
　　　題楊仲𢎞序祖浩然求母事<md:KR4d0505_SBCK_018-3b>¶蘇文忠公同時有朱壽昌嘗為郎已乃棄其官行求¶母
四方後竟得之同州文忠實為賦詩且識其刺血¶寫經
禮佛懴悔&KR0190;事至今壽昌賴之以傳然談者或¶諉諸福
報而不知母子天性固求無不獲也吾友仲¶𢎞甫序祖
生謂大似壽昌亦知言矣乎予則以為生¶母子相失兵
<pb:KR4d0505_WYG_018-5a>
間垂三十年當是時冦孽作連㫄近縣¶鐃鼓所經族驅
羣撩是豈一姓其能免死刀鑕脱身¶囚𨽻復為民妻已
甚幸矣顧甌閩崖嶠半萬里黄口¶稚兒亦何覬其有立
而卒致我以歸也哉然則生母¶子所遇之時與生所以
求之之意視壽昌益艱險矣¶雖微寫經懴悔而積誠之
至天弗違之况同性乎福¶報之來庸詎止是而已<md:KR4d0505_SBCK_018-4a>¶　　　記舊本春秋纂例後¶
右陸文通先生春秋纂例十卷平陽府所刋本末有¶識
<pb:KR4d0505_WYG_018-5b>
云泰和三年五月十三日秉文置其裝標猶用宋¶紹聖
間故門狀帋葢金仕宦家物也延祐三年貫客¶京師而
得之校其中闕亡三十一帋從朋友假善本¶手書完裝
綴成袠先生之學其于春秋粹矣春秋言¶本三家公穀
主釋經左主載事由漢立學宫師資殊¶指故時時彈刺
以相髙言之哤而道之裂也唐啖趙¶氏作始析同辨異
有義有例明三家之要歸示一王¶之矩則其道粲然矣
先生嘗承趙學著其所聞為書¶曰纂例㣲㫖辨疑此其
<pb:KR4d0505_WYG_018-6a>
一也貫將讀而繹之益求二¶書以卒業焉天既開予以
例安知一書不踵為余有<md:KR4d0505_SBCK_018-4b>¶耶葢私竊喜之按金章宗之
十一年改元泰和其三¶年則癸亥嵗也於時北學稱趙
閑閑公秉文即公名¶知為趙氏所藏無疑後癸亥七年
章宗復土中原癉¶於兵又二十五年而金亡矣是書免
於灰殘躪滅以¶萬毁一存於壁藏瓿覆之餘傳閲幾姓
幾室而至於¶余逆而計之亦一百一十六年物也况今
無板本豈¶不尤可珍也哉得書後二年八月廿五日解
<pb:KR4d0505_WYG_018-6b>
梁栁貫¶記¶
　　　䟦松雪翁重畫陵陽牟公所作脫鞾返櫂二¶圖¶
宋自端平初士氣漸已萎薾董盧一二閹寺實為之¶兆
或者懲其既弊而深扼之不知覆車之道猶一跡<md:KR4d0505_SBCK_018-5a>¶也原
始要終之論君子葢勿少貸焉故端明殿學士¶陵陽牟
公時在西掖棘棘有言未幾以姑孰太守章¶去國承望
風㫖以媒孽公短者方如蜂蝟公審知之¶作髙力士為
太白脫鞾黄太史罷郡返櫂二圖且自¶為贊當是時公
<pb:KR4d0505_WYG_018-7a>
之氣固已髙揖李黄而與之肩視一¶二熏腐直蛇蜮耳
就使沉香亭樂府承天院塔記足¶以為吾詬病雖朝夜
郎夕&KR0526;道曽何傷哉至徳紹聖¶而後為何如公之先見
不可及矣悲夫後端平八十¶五年蒼龍庚申冬十月四
日栁貫書松雪翁重¶畫二圖後¶
　　　題東萊先生手書送張孟逺序¶
吕成公自其再世始居婺婺為余里記童時從諸父<md:KR4d0505_SBCK_018-5b>¶丈
人行道公履和秉慤與人居冲然也方唐與政陳¶同甫
<pb:KR4d0505_WYG_018-7b>
以文詞相髙氣震厲無㫄公在其間截如巨障¶莫有能
闖之者久而二公未嘗不愜于其順而同於¶其義也張
孟遠公同年進士由太末過公公序以酢¶其勤謂僕方
自毒其底滯得孟逺之超軼絶出則窒¶通而狹廣其庶
幾乎余意孟逺亦明㒞人哉即公而¶歸必有不與唐陳
同病者矣序誠倉華之藥也清苑¶楊君祥嘗主處州遂
昌簿得公手書此序余客燕見¶之詩曰維桑與梓必恭
敬止况斯文之未冺而典型¶之具在言之烏可已也東
<pb:KR4d0505_WYG_018-8a>
陽栁貫書¶
　　　䟦髙安蔡輔之家藏其五世祖仲舒賜第告¶
宋制賜進士第命中書行詞其書勅鄉貢進士姓某<md:KR4d0505_SBCK_018-6a>¶則
南省第一人也此髙安蔡中允景祐五年賜告曰¶石揚
休者㑹稽新昌人至御史中丞卒國史載允言¶行詳焉
諸孫&KR1488;字子重朱文公嘗稱其學詩書之澤¶葢與蔡氏
相為演漾今去之三百年想其一時科目¶之盛而人材
之懿則此告之存真如寶龜之遺世其¶聲休猶足動人
<pb:KR4d0505_WYG_018-8b>
可玩而不可䙝也¶
　　　題天野飛雲編¶
客有擕雜詩賦一編示余其識天野飛雲而不著撰¶人
名氏余讀未終矍然曰是咀澹而厭華幽光而凄¶韵其
多得於騷家之性者歟何言之甚似也夫積隂¶之氣為
雲凝鬱氛散茫洋太空忽不知其所如雲非¶能以自神
也凡其所以神者風乘之耳彼見其厯九<md:KR4d0505_SBCK_018-6b>¶天為一野渺
誰馮而誰翼將以為陟陞皇而睨赫戲¶也耶抑以為超
<pb:KR4d0505_WYG_018-9a>
無為而鄰泰初也耶然則詩殄而騷¶萌肇於屈宋而成
於揚馬豈獨求之聲而合哉客為¶我遡寥廓而重訊天
野之飛雲還有以啓我則騷家¶之苗裔庶其在是矣夫¶
　　　䟦吳越國命官墨制¶
右富韜守中吳軍蘇州長洲縣令制署云天福三年¶七
月日而年月日與衘幅疊用呉越國印按天福晉¶髙祖
所紀元以世考之錢文穆下元瓘未卒之三年¶也韜以
攝丞知縣事稍進秩守縣令雖其一時一國¶之制然武
<pb:KR4d0505_WYG_018-9b>
肅王始受梁封為吳越國王唐莊宗入洛¶乃賜玉冊金
印則此所用印是已夫受其封爵專制<md:KR4d0505_SBCK_018-7a>¶兩鎮用其印章
自署官屬何名為僭哉世或傳落星¶石制書有寶正年
號謂吳越亦嘗稱帝改元而五代¶史獨不載之世家予
竊意鏐之建國受命於梁梁亡¶無所於屬則改元而繫
之吳越者有不得已焉唐既¶錫冊遂一用其正朔至﨑
嶇航海納貢中朝以保有¶其民使之完富安樂葢三世
四王皦如一日是宜子¶孫繩繩食其忠順之報於無已
<pb:KR4d0505_WYG_018-10a>
也秦漢而來每命一¶官輙刻印使佩之其章綬率有差
等隋唐軍興始用¶板授後易以告身又有墨制大抵趨
於便矣吳越以¶墨制命官史既闕書而蘇於三呉之壤
為中前唐後¶宋第因姑蘇名州豈當時以為巨鎮嘗陞
軍額統州¶若縣而地志亦遺之歟歐陽公序集古録謂
可以正<md:KR4d0505_SBCK_018-7b>¶史傳之闕繆者此也此制流傳幾姓而王之裔
孫昌¶化主簿君適得之誠一家之鎮寶哉¶
　　　題趙明仲所藏姚子敬書髙彦敬尚書絶句¶詩
<pb:KR4d0505_WYG_018-10b>
　　　後¶
髙公彦敬畫入能品故其詩神超韵勝如王摩詰在¶輞
川莊李伯時泊皖口舟中思與境㑹脫口成章自¶有一
種竒秀之氣人見其出藩入從而不知其遊戲¶人間直
其寓耳姚子敬所書絶句十餘皆昔所逮見¶公詩之佳
豈止是哉京城有隱者何得之曩與公及¶鮮于伯機同
學為詩年近八十而終嘗作詩題公墨¶竹亦蕭爽可喜
因明仲好尚不羣手録遺之或可併¶寘篋衍中也<md:KR4d0505_SBCK_018-8a>¶
<pb:KR4d0505_WYG_018-11a>
　　　題北還諸詩卷後¶
貫念歸既切方次前詩卷軸間㽞為山中故實屬被¶命
考試進士上京抵冐寒沍千里驛行風凌雪厲志¶念艱
窘回想舊遊葢不啻鼎魚之思沫而蓼蟲之語¶甘也間
諗之翰林修譔楊君廷鎮以為蘇李後上下¶数千年詩
人賦客未必能以此時深涉此土今吾徒¶驅馳使事單
操寸管以分剖銖黍於經術詞藝之門¶非¶皇靈廣被文
軌混同亦安能自與于斯哉故鞭&KR0817;疲¶曵之餘竊為詩
<pb:KR4d0505_WYG_018-11b>
一二以賦物寫景然抒吾懐之耿耿¶而閔吾生之孑孑
情在其中矣傳曰聲成文謂之音¶若聲與文則吾不知
之也泰定元年正月十一日貫<md:KR4d0505_SBCK_018-8b>¶自題¶
　　　䟦虞司業撰嶺北行省左右司郎中蘇公墓¶碑
　　　文¶
自予逰京竊從廷臣知邊事者一二言和林城其地¶沃
衍河流左右灌輸宜雜植黍麥故時屯田遺跡及¶居人
井臼往往而在葢隂山大漠益南數千里控扼¶形勢此
<pb:KR4d0505_WYG_018-12a>
為雄要大徳中邊庭嘗一擾矣亡幾¶天子為輟右丞相
順徳忠獻王出涖其省事至則息¶兵勞農修傳置通貨
財而先是王所遺留屯青海帥¶臣張某亦以其田功來
上未踰年士氣民情安全如¶初王薨而張遄遄死屯耕
事即廢雖重臣踵接率蹈¶故常無復長慮後憂迨關陜
變起倉猝馳潰卒数十<md:KR4d0505_SBCK_018-9a>¶百騎闖門來責軍實則上下顛
踣失措兵民相顧幾¶無所繫屬賴¶皇靈震烜㝷自引去
而譌言屢驚猶越月踰時方大¶雪塞野饑人狼籍道上
<pb:KR4d0505_WYG_018-12b>
趙郡蘇公時以左右司郎中¶始至即白發倉實計口予
食以哺之又下急符趣北¶境轉輸益募商人髙估入粟
充其儲峙縫紉調齊窮¶智畢力一年而端緒見二年而
品式具滿三年而民¶庶樂遂人忘其艱郎御史行邊者
還言治狀¶朝廷輙加慰勉方以代往遲公歸用之而公
之精力¶已疲耗于是甫及京遂卒葢和林城¶國家始以
宣慰使治其處於後建省常選勲戚大臣¶以鎮重之至
郎吏亦優秩假寵其勞効灼灼則或階<md:KR4d0505_SBCK_018-9b>¶之以踐樞要然
<pb:KR4d0505_WYG_018-13a>
十數年來道路間可指稱者不過自¶王以及公豈非以
其時之所遭而易為功歟予見當¶今藩府望僚持文墨
議論以與其長相上下每軌于¶盛氣不得展布甚則挫
辱詬罵出危語中傷之者皆¶是也以公敏裕肅給獨能
謀行政施較著若是其所¶樹立有足動人矣使公幸當
王時䇿邊防利害一一¶為王陳之必能精訓練&KR0879;耕戰
三二年中計稱海之¶粟足支並塞數嵗之食然後揚聲
以暢¶天威將薄海以北無不嚮風讋服豈有黒子著靣
<pb:KR4d0505_WYG_018-13b>
之¶足慮哉得其人而或失其時天下之事皆若是而已¶
予讀公墓隧之碑而知其述作之意公所厯官其設¶施
無一不可書者和林之事紀載獨詳此則史氏特<md:KR4d0505_SBCK_018-10a>¶書之
例也夫事以顯諸文文以實諸事虞君之為是¶辭固以
公之制行于古無戾其業盛則其言豐其理¶直則其法
備不有得於今必有得於後矣然予區區¶表而出之則
以其不盡於用者為公悲而以其狃于¶晏安者為世戒
因予言而興起于斯文今不敢必其¶無人焉耳泰定元
<pb:KR4d0505_WYG_018-14a>
年十二月廿八日東陽栁貫識¶
　　　魯國王文定公家傳後題¶
自紹興和議成而在廷在野諱於言兵養安忘恥至¶隆
興内禪則已二十年所矣壽皇始志未嘗一日不¶在中
原奈何淮江荆襄之師出輙敗衂尚敢望其闖¶鞏洛而
窺恒衛也哉淳熙初年魯公時以翰林學士¶次對極陳
自治之䇿其要在擕持法守觀釁俟隙今<md:KR4d0505_SBCK_018-10b>¶未可以輕淺
動也于是首當帝念即日除簽書樞密¶院事㝷由同知
<pb:KR4d0505_WYG_018-14b>
進使遂代趙魏公為右丞相又代梁¶鄭公為左丞相壽
皇任相其專且久者獨公前後凡¶厯十四年乃罷帝既
親履成敗益知矯輕警惰之言¶為有味一時收攬衆正
申飭邊防將以汔就安疆之¶勢大抵多公發之也論者
以為强榦弱枝似矣而祖¶宗遺大投艱之意為何如是
不知古之君子其謀人¶之國者糾事制變有本有末而
先後利鈍初不暇計¶龍川陳同甫三書五論非不朗烈
俊快然要其成效¶則亦書生無用之空談而已天下之
<pb:KR4d0505_WYG_018-15a>
事葢必審之而¶後知體之而後實有所得以庭堅不祀
之論律之則¶公之此心固與諸葛孔明王導祖逖者同
諒矣不然<md:KR4d0505_SBCK_018-11a>¶何為子孫繩繩至於今而未墜也藐予晚出
幸嘗早¶從鄉長老遊竊識公事一二備官京師而公之
曽孫¶新瑞安州判官文彪字君采赴調適來出公家傳
因¶誦所聞繫之卷末識其大者而小者不能奪是在吾¶
君采充之何如耳泰定二年二月十又五日太常博¶士
栁貫敬題
<pb:KR4d0505_WYG_018-15b>
　　　䟦唐李徳裕手題王維輞川圖¶
唐詩辭之盛至杜子美兼合比興馳突騷雅前無與¶讓
然方駕齊軌獨以予李太白而尤髙孟浩然王摩¶詰之
作後人謂清詩秀句為知言是不單論其辭矣¶摩詰本
太原人其别墅在京兆府藍田縣南輞川口¶即宋之問
莊丘壑邃美既擅名闗輔而又得道友裴<md:KR4d0505_SBCK_018-11b>¶廸相與吟嘯
其中葢去尚書右丞在乾元以後冲襟¶曠度放寄林泉
物豈能嬰拂之哉子美有解悶絶句¶十二首其一謂摩
<pb:KR4d0505_WYG_018-16a>
詰其一謂浩然浩然隠襄陽鹿門¶山終身不仕子美獨
髙是二人而惜其不得見之當¶是大厯初元索居夔州
時則凝碧管絃之恨正有以¶深亮其心與上疏請釋房
琯先後一機耳見世之以¶瓶汲畚積為髙深竊負譏評
之柄以幸售其&KR0945;疾之¶私者為不足道也舊傳摩詰作
輞川圖好事者遂多¶臨倣此卷有李文饒題尾又有諸
鎮節度使印帋墨¶亦近古文饒在唐為再世相家異時
牛李之禍萌于¶褊而成于忌以子美槩之抑宏逺矣予
<pb:KR4d0505_WYG_018-16b>
嘗有觀畫之¶法以為以畫求詩不若以詩求畫家有輞
川集每每<md:KR4d0505_SBCK_018-12a>¶喜為人誦之今亰師塵土中忽見此圖為之
慨想無¶已然子亦豈偏愛古人者哉¶
　　　䟦鮮于伯㡬與仇彦中小帖¶
異時論至元間中州人物極盛由去金亡未逺而宋¶之
故老遺民往往多在方車書大同弓旌四出蔽遮¶江淮
無復限制風流文獻盖交相景慕惟恐不得一¶日覩也
故遊仕于南而最愛錢塘山水者予及識其¶五人焉曰
<pb:KR4d0505_WYG_018-17a>
李仲芳髙彦敬梁貢父鮮于伯㡬郭佑之¶仲芳敬彦興
至時作竹石林巒伯㡬行草書入能品¶貢父佑之與三
君俱嗜吟喜鑒定法書名畫古器物¶而吳越之士因之
引重亦數人彦中亷訪公還自南¶閩嘗為伯㡬留連旬
月時趙子昻解齊州歸吳興頗<md:KR4d0505_SBCK_018-12b>¶亦来從諸君讌集予雖
不及接亷訪公而聞其鼓琴¶自度曲時時變聲作古調
能使諸君滿飲徑醉亦燕¶薊間一竒哉又數年仲芳以
行御史臺照磨官先死¶而佑之出為宣府判官伯㡬得
<pb:KR4d0505_WYG_018-17b>
太常寺典簿亦死亷¶訪公居髙郵疾病舁醫揚州死彦
敬晚登朝至刑部¶尚書守大名貢父以集賢為學士子
昻自翰林承㫖¶乞身歸皆得年後死離合存亡其不可
復計者如是¶而錢塘人至今傳詫諸君以為是于吾土
有緣然則¶文士相從之樂殆亦造物者之所深靳雖欲
累取迭¶致得乎予官亰師特克紳公之子監察御史公哲
出伯¶㡬此帖而子昻實題其後企音徽之遂逺悵文㑹
之¶寂寥志其盛以悲其衰鄰笛有聲予時掩耳而避之<md:KR4d0505_SBCK_018-13a>¶
<pb:KR4d0505_WYG_018-18a>
矣¶
　　　䟦陳慶甫所藏鮮于伯㡬書自作飲酒詩¶
鮮于公面帯河朔偉氣每酒酣驁放吟詩作字竒態¶横
生此飲酒諸詩尤曠邁可喜遇其得意往往為人¶誦之
予亦尚竊識其一二盖慶甫掾淛東公為都曹¶其将去
官則大徳三年也又二年而公亡矣公在時¶其書人已
貴重况今後之二十年餘明珠拱璧果何¶足珍惜哉¶
　　　題秋池樓觀圖
<pb:KR4d0505_WYG_018-18b>
四十年前予見抗越間故侯邸第有此景耳今皆化¶為
茂草荒墟而畫圖形似宛然在目盛衰之變何可¶復計
予盖不及其盛時况後於予者哉<md:KR4d0505_SBCK_018-13b>¶　　　書文集賢撰歐陽復初父墓誌後¶
論季宋人物世穪丞相信公之節之義而信公之學¶盖
出于歐陽氏歐陽氏有曰巽齋先生者當穆陵時¶侍講
禁中最為江文忠公所知廬陵人至今家有其¶書廬陵
之學大抵歐陽氏之學也國子進士字致逺¶於先生為
<pb:KR4d0505_WYG_018-19a>
從子是嘗與信公友善集賢君所誌宜得¶其實然不知
致逺之名猶及附見信公家集否乎世¶學之重復初其
慎之哉¶
　　　䟦歐陽文忠公墨蹟¶
此六一公集古錄中元結撰陽華巖銘䟦尾也結誠¶好
竒矣所以汲汲于竒者豈亦有矯而然結何可及¶哉公
之此論不寧為結千百世而下為人為文皆當<md:KR4d0505_SBCK_018-14a>¶取法于
斯焉抑好竒而不失乎正結之為結公固知¶之他人不
<pb:KR4d0505_WYG_018-19b>
知也¶
　　　題楊文節公手書學箴後¶
廬陵文節公始登朝時盖與新安文公並召學術詞¶章
要有同者然以廬陵之光㒞亮潔新安之博碩粹¶精俱
足以上當阜陵特逹之知矣此學箴九十六字¶是文節
遺墨新淦曽貫之携以示予予謂敬齋箴實¶此箴之目
而此箴又敬齋箴之凡也惟得九方臯相¶馬法者可以
審其同哉
<pb:KR4d0505_WYG_018-20a>
　　　䟦江陵項平甫為李文定公作盤居詩¶
項平甫先生初仕為㑹稽教官時吕成公解太夫人¶服
来越省伯舅曽公愛其才薦之文公文公遂器許<md:KR4d0505_SBCK_018-14b>¶之由
是登朱張氏之門其書見麗澤集中平甫世居¶括自其
先人始家江陵而括之墳墓至今存焉後以¶言官胡紘
嘗出力攻文公羞與同鄉里秪穪江陵學¶本經誼披根
摘葉必極藴奥計其軰行當在李文定¶公之前盖文公
守南康文定昉從之遊二公同出異¶流宜其交相引重
<pb:KR4d0505_WYG_018-20b>
不置也文定廬山人作書院建昌¶取公擇尚書白石庵
山房舊名寓之而盤居者文定¶晏娭之所平甫賦詩六
章題云為盤居主人李敬子¶作所謂寳峰之隂雲居之
陽其地去書院應不逺一¶時文獻之盛綽有乾淳遺懿
下是則茫然矣宜黄李¶敬心曩以建昌郡文學攝承山
房祠事因覽平甫之¶詩而有得于文定之所以自樂者
歸亦扁其齋盤居<md:KR4d0505_SBCK_018-15a>¶粹乎尚德之意哉敬心早志于道今
翰林學士臨川¶先生屡稱之文字間臨川論經少許可
<pb:KR4d0505_WYG_018-21a>
獨深味平甫¶之言敬心之取之抑其尊聞行知者歟然
則戴瓊弁¶玉簮而曳霞衣月裳人之望君者如是而漸
以中止¶屯以正行君之自得乃如彼何哉非審夫時物
之情¶者殆未能終悉之也敬心索余言繫詩後姑槩叙
之¶
　　　自題鍾陵藁後¶
余寄鍾陵三年無吏議之恇怯有拙者之逍遥每情¶至
景㑹往往託諸吟諷以自識其竊禄之幸隨其所¶得輙
<pb:KR4d0505_WYG_018-21b>
亦次之藁卷揆諸風人之優柔賦客之㣲婉豈¶能希其
千一哉臨川學者危太樸謂余有一日之長¶贏糧屝&KR0752;
忽肯来貺留連旬餘請出余卷而誦之乃<md:KR4d0505_SBCK_018-15b>¶獨有㑹于心
手抄以實歸槖言将置之雲林山房以¶與厭嘗嗜古者
共之然余之詩出於余心宣於余口¶無雋味以恱人無
鴻聲以驚俗上不足以企乎古下¶不足以貽諸今不過
如嵇康之聽鍜阮孚之着屐以¶足吾之所好而已太樸
之取之也其與余有同乎有¶不同乎余一不能知之也
<pb:KR4d0505_WYG_018-22a>
余山中人旦夕受代東歸¶以是詩置諸山中則林猿野
鶴其将有以亮之矣¶
　　　䟦新建龍澤書院本末¶
當胡文定公與其子致堂先生留館龍澤山中正紹¶興
初議棄地講和時也其假辭春秋著王伯内外之¶畧君
臣父子之倫以竊附于復讐之誼今其書列在¶學宫則
是龍澤山中一草一木猶能知公措辭之嚴<md:KR4d0505_SBCK_018-16a>¶而執義之
正也而况故老襲傳漢南州髙士徐孺子¶亦嘗讀書其
<pb:KR4d0505_WYG_018-22b>
地先賢軌躅宛然未冺而可忽哉里佳¶士熊若明能興
其景行之思割已田以薦祀事賢矣¶曼碩内翰又能倡
諸樂善之友身任買地建祠之責¶豈不尤賢乎藐兹晚
出濫竽勸學敢三誦緇衣之章¶以庶㡬乎聞風于千載
之下而有以窺伊闕淵源之¶所自在此而不在彼也¶
　　　䟦谷平李氏家譜¶
谷平李氏始唐歴宋迨今天厯改元之明年藉譜以¶見
者十九世盖西平第七子觀察江西卒葬宜春子¶孫因
<pb:KR4d0505_WYG_018-23a>
留居而谷平之祖上距西平七世并譜見十九¶世為二
十五世矣西平薨背在德宗貞元九年其嵗<md:KR4d0505_SBCK_018-16b>¶癸酉閱五
百五十二年而得今已已夫固逺哉以五¶百五十二年
之乆而更二十五世之蕃其嗣𦙍支庶¶有源有委可考
不誣則以譜存焉耳譜為明宗收族¶而作者也使道㪚
俗媮之餘知禮之家又不為之立¶譜畫系以聫屬之則
仁義之根株既磔而孝弟之條¶肄愈&KR0439;世變日下將不
止如塗人而已此家之有譜¶所以為防範人心之一物
<pb:KR4d0505_WYG_018-23b>
而世固鮮能灼然知之也¶今谷平此譜之存由其積累
之有自而維持之有人¶李氏其知是意則雖更閲二十
五世而至于千百何¶賸乎予是以具論之¶
　　　題江磯圖卷後¶
此江磯圖淮隂龔聖予先生所作余初見先生錢塘<md:KR4d0505_SBCK_018-17a>¶湖
東年已七十餘疎髯秀眉頎身逸氣如古圖畫中¶仙人
劍客時時為好事者吟詩作書畫韵度冲逺往¶往出㝷
常筆墨畦町之外時余稚齒方出遊諸公間¶雖不敢牽
<pb:KR4d0505_WYG_018-24a>
率先生為之而心實企慕焉此圖為弁陽¶周公謹作公
謹故家多蓄法書名畫先生之死盖後¶公謹數年而公
謹之子孫今盡棄其所藏余在燕嘗¶見其三四暨来豫
章見集古錄蔣洪仲家今又從盱¶江周道益見此圖然
不知此尤物何以能無脛翼而¶飛行至是耶錢塘故都
未及百年風流文物掃地盡¶矣獨其書畫之所存猶可
想見其彷彿此固重夫攬¶古者之一慨云爾¶
　　　䟦朱文公與馬㑹叔尚書二帖<md:KR4d0505_SBCK_018-17b>¶
<pb:KR4d0505_WYG_018-24b>
右徽文公手書二帖淳熈禮部尚書馬公從曽孫瑩¶彦
珍所藏文公與尚書同朝有交游之誼前一帖¶謂時論
一變朝士多不自安所幸已在山中誤恩又¶得丐免似
可少安然事不可料正恐亦難自保此正¶免南康辭江
東轉運副使歸武夷山居時所遺後一¶帖謂舉子倉今
嵗不免自為受輸又謂此間嵗支三¶四百石而倉息僅
及其半若得檢照舊例支除本錢¶乗此冬收糴數百石
更三兩年當無闕乏之患也此¶必除知漳州上任後所
<pb:KR4d0505_WYG_018-25a>
遺盖時尚書公為福建安撫¶知福州漳其屬郡公至漳
知其事弊欲稍為疏理故¶有是請耳于以見前軰士大
夫出處進退之間不惟¶沉㡬先識足以表世而憂國愛
民之意尤懇懇如也<md:KR4d0505_SBCK_018-18a>¶子澄則静春先生劉氏其諱清之
前帖言其始病而¶後帖遂悼其死又以見兩公篤夫交
友之誼死生以¶之亦豈今人所可企及哉所謂時論之
變何世無之¶在朝在野顧其自處何如耳故家文獻雖
逺猶存因¶攬遺墨為之降歎輙書其後而歸之
<pb:KR4d0505_WYG_018-25b>
　　　䟦朱張吕三先生手帖¶
當三先生之學行於東南之時小人或公肆詆欺而¶誠
合志孚尤不為無人盖宋三百年陽消隂長之候¶肇於
熈豐成於建紹而極於㤗禧之間上虞李荘簡¶公則尤
為咸陽所深嫉者也直徽猷閣潘公德鄜以¶黙成先生
猶子婿荘簡家而與三先生問學切劘文¶公嘗誌其墓
謂曽覿貧賤時嘗以詩文見及貴絶不<md:KR4d0505_SBCK_018-18b>¶與通使人来致
殷勤亦輙不報其自信為何如此卷¶三帖曰提刑中大
<pb:KR4d0505_WYG_018-26a>
者徳鄜也徳鄜以提舉湖北常平¶茶鹽改湖南提點刑
獄公事故帖中首及湖南諸郡¶窘闕與修復石鼓諸事
舍人公集序謂黙成也今見¶公集中曰文潜文授者荘
簡二子也宣公帖去都督¶府書寫機直文字持母夫人
䘮時所遣成公帖亦居¶曽夫人禫服時作也今觀三帖
隠憂世故砥礪學業¶藹然君子之言是豈與隨世殄滅
者並哉帖今為餘¶姚徐氏家物徐氏而能聞風興起則
亦豈不得為君¶子之徒也歟
<pb:KR4d0505_WYG_018-26b>
　　　䟦司馬温公修通鑑草¶
餘姚徐氏藏司馬文正公即范忠宣手帖修通鑑藁<md:KR4d0505_SBCK_018-19a>¶一
紙凡四百五十三字無一筆作草則其忠信誠慤¶根於
其中者可知己永昌元年其嵗壬午晉元帝即¶位之五
年也自正月王敦将作亂至十二月慕容孰¶入零支而
還每事第書發端一二字㦯四五字其下¶則以云云攝
之校今通鑑是年所書凡目時有異同¶此㦯初藁而後
更刪定之歟始公辟官置局前後漢¶則劉貢父自三國
<pb:KR4d0505_WYG_018-27a>
七朝而隋則劉道原唐訖五代則¶范淳父至于削繁舉
要必經公手乃定此永昌一年¶事公不以屬道原而手
自起草何歟然則文正忠宣¶之手澤所存猶足企想元
祐一時際㑹之盛豈固以¶翰墨争長為可傳哉¶
　　　䟦韓魏公手帖<md:KR4d0505_SBCK_018-19b>¶此魏國忠獻公手帖末用安陽病叟印識所書名上¶筆
意方嚴儼然弁冕紳韠之容其心術之所形固足¶以强
本朝而壯國勢矣公八世孫性字明善定為答¶歐陽文
<pb:KR4d0505_WYG_018-27b>
忠公書盖文忠以治平四年自政府出知亳¶明年移青
又明年有太原之命堅辭不受遂改蔡以¶太子少師致
其仕忠獻時亦自陕再易鎮鄉部文忠¶薨於熈寕五年
忠獻薨於八年於是熈寧之政浸非¶治平之舊而宣靖
之禍已芽蘖於其間然則忠獻之¶料其必辭而喜其遂
請有以見愛人以德之真而前¶軰所為固若是嗚呼是
足以觀世變矣¶
　　　䟦鄭資政雪竹賦
<pb:KR4d0505_WYG_018-28a>
昔予舅鄭公子有保愛其先世故物如寳玉大弓罔<md:KR4d0505_SBCK_018-20a>¶敢
失墜念先正資政公所作雪竹賦真迹不可復得¶則求
名手象雪竹於卷復請里中前軰用行草籕體¶雜書是
賦其後予三十年前見之公家陵雲山房今¶病耗十忘
八九怳袖簡之未亡如白水之再見為之¶驚泫雜喜把
翫不能釋手盖自公下地家之所藏皆¶雲散鳥滅而此
卷乃獨賴其猶子子叔得不為他姓¶之所饜奪意北山
之靈在所䕶持使先正之髙風勁¶節因是弗冺猶足以
<pb:KR4d0505_WYG_018-28b>
為後人憑藉之地不然一紙墨¶之㣲亦安能傲兀世變
而獨存哉此賦資政公未遇¶時作觀其負荷奮起之辭
既有以信夫平生事業之¶著至于積羽将沉泥塗可㧞
則晚節竄斥流離之禍¶又已兆見于斯使當時媮合苟
容之念一萌于心則<md:KR4d0505_SBCK_018-20b>¶絺繪雲月雕&KR0866;冰玉祗以取嗤来
世雖孝子慈孫欲¶為之抆拭以盖往愆誰其信之此士
大夫所以砥身¶礪行常不敢後也葉公昌父小草出入
章草羲獻之¶間潘公希聲行書全倣顔徐迹其詞翰風
<pb:KR4d0505_WYG_018-29a>
流猶足想¶見承平故家文物之懿謂予知有管仲晏子
則予豈¶齊人而已¶
　　　䟦家中所藏文公帖¶
予家舊藏文公答文叔明府一帖語真意切當為門¶人
髙第之宰於近邑者發也所云辛㓜安過此極談¶佳政
與諸朋友書不謀同辭者雖即其實而賛之固¶所以深
致䇿勵之意也學欲其成已而成物使夫學¶道愛人之
訓講之不素則雖有是心而倒行逆施民<md:KR4d0505_SBCK_018-21a>¶有不被其恵
<pb:KR4d0505_WYG_018-29b>
者矣然則所貴乎游於大人君子之門¶而望其漸摩成
就之益者盖在此也㓜安濟南辛稼¶軒於時必為本路
監司而考之文公集中及門之士¶字文叔者五人帖既
不著氏名亦莫之能定矣然以¶端叔嫂後来已安樂未
也之語而推之則集中五人¶獨潘文叔有兄弟曰端叔
赫叔此㦯潘文叔未可知¶也帖中亦及斯逺叔謹按集
有與徐斯逺周叔謹往¶復書問今何從考質其是非姑
竊記之嗚呼予生也¶後年運而往學絶教乖文獻不足
<pb:KR4d0505_WYG_018-30a>
徴矣若是數賢文¶公嘗所推重宜傳而不傳今将於何
而證之耶昔者¶夫子之杞之宋而憂形于言其有以也
夫其有以也¶夫<md:KR4d0505_SBCK_018-21b>¶　　　䟦夏敬仲八詠賦序¶
昔予從鄉先生學為文得八詠賦序而觀之以為理¶明
義荘辭全韵勝必如是而後可以言文欲蹈其繩¶矩襲
其歩驟嘗試為之而才劣筆弱終莫能近信鉅¶文傑製
之在天地間如福物異瑞要不可多見而屢¶得之也其
<pb:KR4d0505_WYG_018-30b>
後借書故家始見二賦而其序篇則固宣¶義郎致仕夏
公敬仲先生之所作公登慶元丙辰進¶士甲科一為安
慶軍節度推官遂致其事其學出于¶東莱成公孟子曰
觀於海者難為水游於聖人之門¶者難為言言非難言
而有其實為難耳夫其立言之¶正發理之真則持之以
游於大人君子之門雖等之¶游夏吾何歉乎哉公之六
世孫逄慶從予游錄得此<md:KR4d0505_SBCK_018-22a>¶序并其二告為卷請為後題
宋制甲科第一人注簽¶書節度判官第二至第五注莭
<pb:KR4d0505_WYG_018-31a>
度推官掌書記五人¶自為一等故告中云謹件夏明誠
等五人慶元二年¶右丞相則亰文忠公鏜叅知政事則
謝恵正公深甫¶何公澹此渡江後極盛之時于時吾鄉
耆碩俊乂参¶立朝野各以文辭義理相髙以有儒先為
之表厲也¶今去之未二百年耉老淪亡文獻掃地而盡
若予之¶衰惰猶及與聞前修荘論之一二而旋顧後来
何其¶繼猷踵武之甚稀也每一思念為之凛然因逄慶
請¶題而併及之亦庶乎其有聞風而興起焉者至正元
<pb:KR4d0505_WYG_018-31b>
年辛巳夏閏五月九日栁貫病間書<md:KR4d0505_SBCK_018-22b>¶　
　
　
　
　
　
　待制集卷十八
