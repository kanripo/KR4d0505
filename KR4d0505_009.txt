# -*- mode: mandoku-view -*-
#+TITLE: 待制集
#+DATE: 2015-09-23 10:26:48
#+PROPERTY: JUAN 9

<md:KR4d0505_SBCK_009-1a>¶待制集卷八

<pb:KR4d0505_WYG_009-1a>
欽定四庫全書
　待制集卷九¶　　　　　　　元　柳貫　撰
　

　碑銘¶
　　　䕶國寺碑¶銘
延祐五年歲在戊午皇姊魯國大長公主新作䕶¶國寺
於全寧路之西南(闕/)　　　永慶寺之西以為¶瑪哈噶
拉神專祠亦既考成命(某/)篆其事於碑(某/)謹¶按瑪哈噶
拉神漢言大黒神也初¶太祖皇帝肇基龍朔至於¶世祖
<pb:KR4d0505_WYG_009-1b>
皇帝綏華紏戎卒成伐功而隆事瑪哈噶拉神¶以其為
國䕶頼故又號大䕶神列諸六祠禱輙響應¶而西域聖
師大弟子丹巴亦以其法來國中為¶上祈祠因請立廟
於都城之南涿州祠既日嚴而神<md:KR4d0505_SBCK_009-1b>¶益以尊方¶王師南下
有神降均州武當山曰今大黒神領兵西¶北來吾當謹
避之及渡江人往往有見之者武當山¶神即世所傳𤣥
武神其知之矣然則大黒者於方為¶北於行為水凝為
精氣降為明靈以翼相我¶國家億萬斯年之興運若商
<pb:KR4d0505_WYG_009-2a>
之辰星晉之參星耿耿¶祉哉焉可誣也全寧東北京師
千二百里其地當蘆¶川之上淮安甘泉二山之間隂幽
之氣渟蓄萃結其¶食兹土非神孰宜今大長公主之在
藩首重是祀¶使為其法者嚴事如式夫以昭承¶聖主毖
祀之宏猷導迎¶兩宫欽祀之洪貺而豈私福也哉禮所
謂不越望而<md:KR4d0505_SBCK_009-2a>¶祀者神固足以當之矣宜乎神之監之垂
休錫羡以¶燕貽後之人與¶國無極其詞曰¶
隂陽聚散交屈伸二氣合一一乃神下維山川上星¶辰
<pb:KR4d0505_WYG_009-2b>
陽明隂幽理誠陳北方有神鎭天垠大黒之氣為¶形身
神來乗剛飈兩輪¶飛龍中天逢¶聖人元會運世此一新
翊扶不啻臣與隣弓戈所指¶宇無塵西開滇蜀南荆閩
乾清坤寧物物春神顧作¶主歆明禋帝姬封魯大國均¶
皇祖有訓式克遵闢祠藩邑肖像眞用其法祀嚴昏¶晨
𤣥玉置瑱瑤為茵鼉皮疊鼓和以錞神兮監德響<md:KR4d0505_SBCK_009-2b>¶然臻
昭其靈貺來繽繽¶天子垂拱坐嚴宸戚主繼世仁如麟
千秋¶萬歲宜人民
<pb:KR4d0505_WYG_009-3a>
　　　<md:KR4d0505_SBCK_009-5b>¶李武愍公新廟碑銘(并序/)¶
太保滕國武愍公有大勲載於盟府有盛德被於江¶西
十一州而建昌為郡介乎江嶺閩越之間故嘗刻<md:KR4d0505_SBCK_009-6a>¶公之
遺惠於碑矣今總管薩侯始大作新廟春秋修其¶薦事
盖上以承¶國典而下以順民志焉初公為益都淄萊新
軍萬戸¶圍攻襄樊遂從大丞相淮安忠武王濟漢渡江
畧定¶淮楚王受¶詔自將擣臨安以右丞阿爾哈雅鎭鄂
而以江西付¶公及索多至元十二年道進公左副郡元
<pb:KR4d0505_WYG_009-3b>
帥分兵由¶九江南康入隆興開元帥府下撫瑞建昌臨
袁吉贛¶南安諸城又南踰嶺至海其北盡長江東西際
閩與¶湘収郡縣一百五十得戸三百萬未三月已上其
功¶當是時民之望公如電雷薄發風雨交至名能動物¶
而物無後孚明年宋相陳宜中節度使張世傑擁益<md:KR4d0505_SBCK_009-6b>¶王
福州收諸道潰兵謀為中變右相文天祥亦自會¶昌以
衆屯邵武署其土人呉浚爵位稍出建昌汀贛¶以蕩摇
江西六月公馳至建昌乘利備禦會鎭撫孔¶遵師出寧
<pb:KR4d0505_WYG_009-4a>
都還得鄉民數軰江閩道上械致公所云¶同知軍事易
仲榮使走福州報府軍虛實而軍中又¶往往搜購文丞
相所與建昌故官大家書劄事連數¶百家時留戍諸將
校因是欲激公一言遂其私利公¶微知之旦起坐譙樓
召諸將校俱前立所逮人其下¶趣取書焚之諭以逆禍
順福曰吾念爾裔土之民不¶忍以迷復致凶吾今悉貸
爾矣杖數械者其餘獲縱¶皆冄拜收泣言曰天賜公活
我誠願洗心自新諸將¶校或不亮公所為公徐語之曰
<pb:KR4d0505_WYG_009-4b>
是所得書徃返千里<md:KR4d0505_SBCK_009-7a>¶外有逹有不逹亦安知非姦人芽
蘖於其間今不覈¶實而槩論之挈數百家民命徇其邪
謀何以安反側¶之心已而聞浚以兵十萬㨿南豐公立
授諸將方畧¶破走之八月浚復屯市山聲言必取建昌
公遣千戸¶錫都逆戰兠港誘之半渡徐出鐡騎蹂其後
追北三¶十里横尸滿野又命鎭撫翟欽徑覆其巢穴廣
昌浚¶走汀州公還而建昌之亂帖息如未附時矣方倉
卒¶上變適承豫章興獄之后為數百家計者不過席藁
<pb:KR4d0505_WYG_009-5a>
私室以待斧鑕重則瀦宫為汙池輕則化家為囚虜¶夫
何疑然及公制釁於俄頃消禍於片言遂能昜亡¶而存
轉危而安雖其精神心術之所運而所謂智勇¶與仁㣲
公孰宜兼之哉其後公以參知政事拜蒙古<md:KR4d0505_SBCK_009-7b>¶漢軍都元
帥經畧廣東遂會湖廣行省平章政事阿¶里海牙江東
宣慰使張𢎞範等舟師崖山乗潮薄南¶船縱短兵接戰
執政陸秀夫窮蹙抱衞王赴海死降¶其宗室侍從官承
宣使尚數百人得其所懷金璽獻¶凱於¶朝十七年三月
<pb:KR4d0505_WYG_009-5b>
以資善大夫中書左丞行中書省事¶於湖廣後四年承¶
詔從皇子鎭南王討罪交趾至其國無梁河結¶筏徑渡
奪天長府世子率官屬航海遁公部勒舟師¶追襲之獲
戰艦二百艘公渡天長濵江江水横溢則¶冐没營壘非
便將大城其府留師困之謀不用而水¶果暴至因趣班
師命公以其軍殿公且行且戰及<md:KR4d0505_SBCK_009-8a>¶皇子前遇其㐲兵起
永平關藥矢中公膝次思明州¶遂薨以其䘮還葬都城
西永安山南至元廿八年有¶㫖録公死事特贈銀青榮
<pb:KR4d0505_WYG_009-6a>
禄大夫平章政事賜謚武¶愍於時卹典未行命始下人
人以為没身曠世之¶遇至大元年從贈封令復加號推
忠靖遠功臣贈太¶保儀同三司追封滕國公仍謚武愍
公姓李氏諱恒¶字德卿其先有國河右之賀蘭山曰西
夏者公之世¶也自其父淄州都逹嚕噶齊贈金吾衞上
將軍簽書¶樞宻院事滕國忠襄公始家淄州長白山下
故今為¶淄州人於是去公綏靖建昌之年已五十年餘
矣昔¶之飲沐公德者長子老孫且更數世而猶曰吾父
<pb:KR4d0505_WYG_009-6b>
吾¶祖李公之所全活吾雖易姓以從公飲食以祝公亦<md:KR4d0505_SBCK_009-8b>¶若歉焉矧今吾侯啓之以崇報之禮示之以惇厚之¶風
則自吾以及世世凡而取雞與豚登黍與稷以能¶滋吾
之生殖者皆吾李公之德之漸可忽忘哉乃相¶率來請
余文刻之牲石余嘗備數禮官考夫有廟制¶祀之節矣
葢天子縣内之諸侯有采地焉外諸侯有¶所都之邑焉
故皆得立廟而非其同氣之尸則有不¶厭不嘏不旅不
酢而已降秦及漢若欒公之配食社¶主若蜀守文翁齊
<pb:KR4d0505_WYG_009-7a>
相石慶之立祠郡邑以至于桐鄉¶南陽渭城之繼起雖
其事變古益滋尚皆人心之不¶可終冺者然耳則今李
公之廟立於綏靖五十年餘¶之後非夫秉懿好德之心
有動於中能致然乎傳曰¶國功曰功民功曰庸觀公所
樹立之如彼而其子孫<md:KR4d0505_SBCK_009-9a>¶紹隆繼羙之如是抑庶幾古大
臣之遺烈哉雖廟而¶祀之在建昌之民猶為不戾于禮
者公之世爵行業¶有國史之傳有奉常之誄有幽堂之
銘有隧道之碑¶有家廟之詩余之斯文為建昌釁廟而
<pb:KR4d0505_WYG_009-7b>
作者也故序¶其績詳焉薩侯良二千石也名薩勒迪黙色
政有體要¶今既美代還朝矣建廟之力出於管軍上百
戸¶羅勝羅由軍校長百夫是常𨽻公麾下尤有德於公¶
云余既論次公事復系之詩以永公思其詩曰¶
人心不一至變則通聚正乗剛其來不窮渙之萃之¶有
廟於中惟廟伊何饗德與功江閩之交盱為軍壘¶守攻
更禪曠不知幾宋踣¶元興如龍雲起維時武愍受辭南
指麾旄所次謀若<md:KR4d0505_SBCK_009-9b>¶天啟既帖蠻荆拓江及呉水有鯨鯢
<pb:KR4d0505_WYG_009-8a>
山有豹貙亦順¶而寧無稽而誅小腆非殷誕敢集枯鄰
之震矣有泥¶弗蘇盱民晝呼孰於余釁籲天不聞延頸
待刃有勇¶武愍提師來徇曰此吾民悼耄髫齔在我懐
柔毋彼¶蹂&KR1011;尺牘之疑付以束煴去爾芽蘖絶爾疵吝
樂哉¶盱民血肉吾身豈惟吾身祚及宗婣我宅我居我
田¶我耘以社以方燕及秋春武愍在天惠於若人五紀¶
而嬴越若朝夕女則有甥男則有息家有訓言受藏¶以
繹視公如神左降右陟相我後人無我厭斁自公¶之旋
<pb:KR4d0505_WYG_009-8b>
有頌於碑民則思之而未克祠今守薩侯繄公¶是儀作
廟言言肖像巍巍我民修祀有崇無隳姑山¶崔崔盱水
湜湜昔公來思琱戈金㦸今公顧綏玉瑱<md:KR4d0505_SBCK_009-10a>¶瑤席有飶其
馨遲公來格絃余雅歌式薦明德¶
　　　處州路新修廟學碑銘(并序/)¶
處州路新修廟學成總管盧侯景經歷王君文彪以¶書
抵某請識牲石書曰昔昌黎韓子為鄴侯李繁作¶處州
孔子廟碑文歎其至官能以為先既新廟改像¶又置講
<pb:KR4d0505_WYG_009-9a>
堂選博士弟子肄習其中而本錢廩米皆可¶繼處以守
則固廟學具與宋制無異矣及孫威敏公¶沔徙建今學
時則慶厯詔下以公之賢興此不難也¶其後宣和盗起
學燬黄公葆光為州復崇新搆視舊¶加宏入¶國朝垂六
十年雖或革或因屡勤工役而圬塓未竟¶摧剝隨之景
之始至祗謁廟廷退即堂席顧瞻棟甍<md:KR4d0505_SBCK_009-10b>¶危甚將壓乃與
長貳合謀屬經歴王君勾校出入之¶贏得逋租餘八百
石戒有司毋緩輸命計吏别儲峙¶飭材徵工畢於是乎
<pb:KR4d0505_WYG_009-9b>
取方授圖練日會浙東海右道¶肅政廉訪副使李公按
部至郡景白事及之旦日廟¶見公周旋庭陛計陳器設
縣之位殊隘宜增闢東西¶各一楹以廣其度隆棟厚礎
既矗既安修筵豐籍不¶偪不踰河目海口翼翼在上陟
降拜舞舒舒有容自¶櫺星門泮池重閎列廡至於會講
之堂稽古之閣弦¶誦之舘齋宿之廬下逮廪庾庖湢凡
桷榱傾陊而瓴¶甓摧落者咸昜弊為良外隅内奥堊雘
相輝又度地¶正陽作新亭具刻¶詔書以承休寵役未半
<pb:KR4d0505_WYG_009-10a>
教授林堂實來尤相與薦<md:KR4d0505_SBCK_009-11a>¶力以臻厥成今鳩僝告&KR0879;予
惟守土之臣職司教典¶屬時補弊豈有勞烈可銘金石
而使軺至止嘉惠斯¶文勸奬作興以致兹新美將令千
里之民均霑豐芑¶之澤仁漸義漬貽訓遠矣倘幸假辭
紀載明李氏仍¶世有人使吾處之民視儀終始樂學之
成以嗟歎詠¶歌於無已其亦可乎昔某備官成均從公
為僚今退¶休田間在公容察之下維顯詩之則其職也
公名端¶字彦方由藝文太監掌書籍事予閩節改今任
<pb:KR4d0505_WYG_009-10b>
有學¶䂓十一條布之列郡示下學上逹之方著明善誠
身¶之本有學有政知先後哉詩曰¶
若古範民有庠有序閭塾所升進旅退旅飲射讀法¶於
焉廬語還從父師講道肄德事親信友動言維則<md:KR4d0505_SBCK_009-11b>¶及夫
興賢自鄉而國致用於時為大夫士亦祗六德¶亦和三
事由仁義行非行仁義庠以養賢序以序射¶士出於農
學須其暇越鄉而遊則衆所舍凡學之成¶民用丕變少
能代老耕則讓畔明君誼辟視為勝算¶魯嘗修泮鄭不
<pb:KR4d0505_WYG_009-11a>
廢校來歌來儀胥訓胥誥二國之政¶卒以無暴巍巍聖
師宜有廟樂唐始潔祠宋因建學¶籩豆孔嘉笙鏞間作
夫是秩禮亦承于古瞽宗之制¶殷薦樂祖周公於周孔
子於魯矧是國中聖維教父¶首善自京刑于郡邑教行
自舉洋洋秩秩元運重光¶赫如天日率土有截嚮用儒
術¶明詔屢頒申嚴甲令憲臣宣風良牧涖政吉蠲苾芬¶
式時誦詠育彼菁莪洽于休盛山區海陬凡有官守<md:KR4d0505_SBCK_009-12a>¶挈
是夷風化為禮囿栝維東籓千里而袤俗鮮滛昬¶民重
<pb:KR4d0505_WYG_009-11b>
孝秀建學立師繄教之始孰為新宫鄴侯氏李¶在宋孫
黄亦濟其美支傾柱敗間閲五紀撓棟陊簷¶日就於下
爰起新功以竢賢者盧侯至止有嘖悲咤¶徵匠以傭掄
材于野有奕使華翩其來届嘉侯是舉¶勉以弗懈介爾
高明廓爾湫隘凡厥禮容有隆無殺¶問財焉出逋租是
輯咨爾元僚制其張翕廣庭閑閑¶穹棟岌岌自門徂堂
爾營爾葺無侈前人無廢舊觀¶業有息遊祭有薦盥謹
爾遁思合爾泮渙經訓昭垂¶日星與煥挾䇿而趨重席
<pb:KR4d0505_WYG_009-12a>
而坐勉勉生師矯輕警惰¶如彼執御逐左而左如彼稽
田是菑是播惟二李公¶前承後引異世相望肆不隕問
惠我栝民知遠之近<md:KR4d0505_SBCK_009-12b>¶式訓程之視公䋲凖顯允盧侯職
是南伯起孝起敬¶民用飲食僚有王君婉其諾畫載新
泮宫崇崇仡仡¶神道設教天維顯用民罔敢知惟曰康
共舂則俟相¶輿則成誦矢詩颺之聲於有衆¶
　　　温州新建帝師殿碑銘(并序/)¶
郡府得建帝師殿像而祠之承¶國制重祠典也初西域
<pb:KR4d0505_WYG_009-12b>
聖師博索瑪以眞智實慧具¶一乘之解脱究三藏之言
詮東來京師為¶世祖聖德神功文武皇帝闡揚妙義通
流教法言出¶契機尊為帝者之師其隆禮備物古無與
比而聖師¶亦自以躬逢極治之朝願効師心之學乃依
竺乾聲¶韻制為國書新字錄本上之有<md:KR4d0505_SBCK_009-13a>¶詔頒行天下且
命官府符章制誥文檄悉以新字從¶事内而京邑外而
郡國咸立字學使承學小生肄業¶其中至治初元¶天子
申勅列郡大建新廟務極崇侈以稱¶國家褒揚振厲之
<pb:KR4d0505_WYG_009-13a>
意温州在浙江東為大府矣於時¶守臣祗奉德音卜地
城東華盖山下羣工子來材良¶築堅廟成而穹殿中峙
門堂翼映軒廡回旋摶土為¶像黄金之膚五色之表光
采流動如開睟盎計其榱¶題之美堊雘之華豈止誇雄
稱麗于閩越之疆而已¶也自其肇建逮今元綂甲戌亦越
十有五年而門闥¶之餙漫漶弗治長牧惻然用圖厥新
重惟¶一代制作之盛侯邦毖視之隆不形篆刻曷揚景
鑠<md:KR4d0505_SBCK_009-13b>¶乃具石請詩詩曰
<pb:KR4d0505_WYG_009-13b>
神聖有作天鍚珎符龜呈禹畫龍負羲圖文以理顯¶數
因象布合而成字聲諧形具篆籀之萌子本荄滋¶爰立
六章下逮師宜散𨽻一變眞行冄造紀事載言¶由兹有
考旁行敷落異域之書亦用義類包括遺餘¶史官教失
六藝殘剝離方遁圓取便俗學㸃畫既舛¶魚豕日訛資
之䇿櫝其謂斯何不有神人正名百物¶曷究其㣲制為
之律¶元運龍興八表同天佛慧靈明示作幾先卓哉聖
師¶生知謂智以大辨才為世利器曰是六書質之竺文
<pb:KR4d0505_WYG_009-14a>
諧聲一義如陶在鈞字則有母母四十一反切而求¶部
居秩秩叅伍乘除其用無窮譬之律本肇自黄鍾<md:KR4d0505_SBCK_009-14a>¶數周
則復氣至斯應何必窺璣天時式正璽符篆刻¶號令發
揮庠講序述日星與垂煥焉新書形諸制作¶元造同功
誰其槖籥聖師成能無位有名恢𢎞像法¶為世章程¶天
子念德詔崇祀典潔齊薦嚴偏于㝢縣聲教而漸¶守尉
所監廟饗巍巍眎瞻巖巖于焉講業于焉設爼¶若昔夔
夷祭為樂祖永嘉古郡際海為隍仙聖所都¶塔廟相望
<pb:KR4d0505_WYG_009-14b>
有山華葢川澄林靚乃卜新宫以承明命¶明命自天承
之在臣我是籓侯式宣式旬釁廟禮成¶佛日增煥彤戸
霞舒繡栭雲散肪流瓊墄獸櫂金觚¶牖檻翬如軒廡䄡
如臺門設樹宜新無敝侈而大之¶責在令吏乃崇基構
廼塗丹青闔闢六扉上應靈星<md:KR4d0505_SBCK_009-14b>¶郡僚趨庭拜跪興伏祀
事孔陽不戒而肅燎烟所升¶結為香雲徧恒河界苾苾
芬芬為¶天子壽¶天子萬年(闕/)　　　綂有九有九有承
寜四方底平像教旁沾¶里為化城載稽往古聿惟三重
<pb:KR4d0505_WYG_009-15a>
制禮考文非聖曷頌¶天德作仇人文褰開聖師臨之皇
猷顯哉泮水閟宫¶保魯所作尚廣德心播諸詩樂豈伊
教父與佛齊尊¶祠秩昭垂貽厥仍昆有石無辭何以警
後禮官詩之¶用戒牧守¶
　　　慈溪縣開壽普光禪寺碑銘(并序/)¶
昔在宋寳祐二年其歲甲寅史永國公去相閲十年¶矣
以其宿智願力輸發家財作大阿練若于慈溪縣<md:KR4d0505_SBCK_009-15a>¶西南
石臺鄉之車廐墺用前執政恩數請于朝得賜¶額開壽
<pb:KR4d0505_WYG_009-15b>
普光禪寺斥田租一千七百石有竒海塗山¶林又若干
頃别籍於寺以為永業於是像佛有殿演¶法有堂庋經
有藏懸簴有樓有齋寢以安禪寂有門¶闥以限出入有
方丈之室有香積之厨有治事之司¶有肅客之館魚皷
鐘磬牀第臥具凡寺制之所宜有¶燦然畢備初寺未底
績而公薨其子玠卿等即奉裳¶帷窆西天峯下至是寺
因得以設像寘祠禮也十年¶為咸淳三年乃起甘露寺
高行僧時敏集諸大德律¶師標結界相宣秉羯磨佛事
<pb:KR4d0505_WYG_009-16a>
二晝夜而寺功告成自¶可慶開席更䕫通二代而敏遂
受請住持敏徑山佛¶鑑範公之嗣子開堂說法倡明道
要一時飽參久證<md:KR4d0505_SBCK_009-15b>¶咸來依止屦笠雲委巾盂川會化新
造之區為大方¶之家敏實為之而謂其力能致是是不
然矣旛華香¶彩影動半空□籟溪濤聲傳百谷踐其域
而隮其道¶者如行匡廬灊皖之間不知身在荒烟野水
濵也葢¶其地去支山不十里晋高僧支道林嘗往來遊
息而¶宋之禪伯進虎子所栖隱石門山者又近在廿里
<pb:KR4d0505_WYG_009-16b>
間¶虎子與浮山遠公逹觀頴公薛大頭諸德同參同遊¶
想其經行𡨕坐之處神光靈氣飄揚澗壑之中與香¶臺
金殿同一布濩要之象王師子豈有異迹哉敏既¶退休
其徒景星實嗣居之次介清次惠雲次惟敏次¶希道五
傳而其孫曽起予法匡復以公選補處蒔松¶檟以䕃門
術歸侵地以正疆理迹其彌綸闕漏渙餙<md:KR4d0505_SBCK_009-16a>¶宗猷卓然惟
有端緒由寳祐甲寅下逮至元己邜贏¶八十暑霜矣而
是普光之境駸駸比隆于二佛勝地¶不至莊嚴妙好稱
<pb:KR4d0505_WYG_009-17a>
兹像法則不止也嗚呼盛哉今年¶秋余東遊過龍山而
少休焉其長老守亷初化故其¶宿衲蓂葉謀於寺衆具
列始末請文貽永余嘉永國¶有大緣業而自敏以下皆
能刻志𢎞法何其承休濟¶美克至于是宜彰懿範垂示
方來乃序而繋之以銘¶銘曰¶
支越而鄞川融山結有谷盤盤如環繋玦湧翠浮青¶下
䕃深樾金銀吐氣風雷啓鐍(其一/)繄普光王有大刹¶土
地神持地曰此寳所淪於空荒誰為適主當乘勝¶輪軒
<pb:KR4d0505_WYG_009-17b>
豁呈露(其二/)時惟王臣永國恂恂攝一切界入種<md:KR4d0505_SBCK_009-16b>¶種因
千楹琢玉萬礎截珉樓閣門開光景横陳(其三/)寺¶功未
䆒永國上仙簣進為山則由象賢益圖鉅麗以¶廣堂筵
乃致碩師説法熾然(其四/)夫是碩師號名龍石¶非法説
法摧鋒破鏑參徒四來依之游息醍醐酥酪¶滿器而食
(其五/)昔在興化前賢執銑一道傳持如手授¶劵故能𢎞
宗以不退轉在我法中何式非典(其六/)星吾¶上首于法
有緣賢賢相證至于忘筌揚燄騰輝一燈¶五傳曰予洎
<pb:KR4d0505_WYG_009-18a>
國玉貫珠聨(其七/)並持法寳䂓拓禪叢如¶水湧波如雲
行空不滯名相不專伐功一華瑞世五¶葉春風(其八/)我
聞五天聖道塲地羅漢栖游天龍擁衛¶樂我常浄拚除
諸穢雖在山林而多靈異(其九/)神泉發¶竇慈雲垂葢具
眼比邱攝衣來會不離牀座得大自<md:KR4d0505_SBCK_009-17a>¶在依止上乘入佛
三昧(其十/)凡是正因當報佛恩無使¶無明戕我善根着
佛田衣為大沙門信心不果舍智¶即昏(其十一/)如濟瀚
海不登慈航饑蛟饞鰐肆其斧吭能¶自起信回向心王
<pb:KR4d0505_WYG_009-18b>
不動諸念成彼津梁(其十二/)無謂法道隨¶世遷貿當知
伽藍願力所就永國基之耕則始耨諸¶師是承肯堂肯
構(其十三/)堂構成矣廼藩廼餙敷菑勤矣¶廼稼廼穡咨
爾後人謹其封殖仰止前徽不昧惟德¶(其十四/)甲子既
周而又半之紀績垂鴻有石無詞爰補厥¶美瑑此銘詩
於萬斯年昭薦¶國釐(其十五/)¶
　　頌¶
　　　東陽縣圖們長官去思頌(并序/)<md:KR4d0505_SBCK_009-17b>¶
<pb:KR4d0505_WYG_009-19a>
在唐興元初有賢令曰戴公叔倫既去東陽遺愛在¶人
思之不忘託辭頌德刻于貞珉下逮今至順辛¶未五百
五十一年而縣之賢長官圖們達實公亦適¶去官滿歲
矣民之思公猶昔人之思戴也將順稽故¶事礲石載辭
表世訓後乃來請文予不能卻也夫以¶世閲五百五十
一年之乆而令長之迭去迭來名湮¶跡淪者何啻數百
人若兩公之相去寥乎其不相接¶也乃能並繋民思繼
揚歌頌於以知是理之公著在¶人心雖千載而有同若
<pb:KR4d0505_WYG_009-19b>
世之夸毗恣睢狥人忘已者¶之孰得孰失則有不待辨
而明者矣公字曼卿本為¶凖台部人以族望材諝從事
閩閫復由昌國州佐辟¶淛省譯曹掾出長睦之分水冄
轉而來是邑範已以<md:KR4d0505_SBCK_009-18a>¶嚴涖民以簡制政一堂之上而宣
風百里之間惟不¶自昧其初心故去之日如始至知俚
俗拘于隂陽之¶謬論而親喪或數十年而未舉於是申
明禮制勸示¶葬期葢隨其豐嗇以就葬埋者千有餘喪
而民興於¶孝俗歸於厚矣患帳籍弊于吏曹之乾没而
<pb:KR4d0505_WYG_009-20a>
官田民¶賦或失其富貧之等於是下令制期自陳過割
葢躬¶操朱墨鉤校出入曾未數月而戸版以明民税以
定¶矣流逋四歸耒耜方來而田萊闢矣風清弊絶枉絀¶
直伸而力役均矣已德既明則無情者不得盡其詞¶矣
無欲故公則雖日賞之而不竊矣廉問彰聞委符¶迭至
而賈其餘勇奮其獨斷又足以平旁境難平之¶訟矣琴
堂晝静理定智行而狐憑鼠依狸號鰌舞有<md:KR4d0505_SBCK_009-18b>¶不得以肆
其欺售之姦矣政或少暇則敷揚經義以¶伸庠序之教
<pb:KR4d0505_WYG_009-20b>
歲或薦祲則推誠勸分以甦捐瘠之民¶庭無納謁而耳
目之聰全吾素矣門絶苞苴而口體¶之養無私奉矣乃
若退食之餘深扄宴坐諏經考律¶即事窮理冲襟曠度
肅然若山林之隱夫韋布之賤¶士間則課子姓以學而
貴介之習膏梁之味不使之¶接於耳適於口入於心也
詩曰豈弟君子民之父母¶而傳亦曰陳之以德義而民
興行先之以敬讓而民¶不争道之以禮樂而民和睦示
之以好惡而民知禁¶然則君子之致其治也固亦率之
<pb:KR4d0505_WYG_009-21a>
于身信之于行而¶已嗚呼豈弟君子㣲公其孰能當之
歟部使者叚公¶烏魯斯公亦既亷得公行交章論薦而
陟明于<md:KR4d0505_SBCK_009-19a>¶朝矣課其民庸宜居郡最則冠惠文於柏府賛
幕畫¶於薇垣揆德疇庸夫何賸哉談者類曰建官樹牧
本¶以維上下而禁淫邪自世鑒不明民碞滋甚是非貿¶
於形似之㣲摧衂成于文網之宻葢古以官制民而¶今
則反制於民矣夫以懐危内顧之心而為是苟容¶求全
之計宜乎州縣之政日入于衰壊而莫之能救¶也予則
<pb:KR4d0505_WYG_009-21b>
以為不然木以蝎蠧石以澑穿使吾截然無¶間之可乘
則民雖善巧吾固持之以誠變雖日萌吾¶固一之以法
就令萋斐宜于組織青蠅工於㸃染亦¶安能傷吾錦而
累吾玉哉謂民情之有善也何以挾¶瓦石而伺出謂民
情之有惡也何以撫嘉樹而興思¶予以是知理之著在
人心者千載而有同持之以誠<md:KR4d0505_SBCK_009-19b>¶一之以法者昭灼而可
恃苟以孟子所著濯纓濯足¶之歌而證之以東陽之民
之心則世豈有不善之俗¶天下亦豈有非義之民哉然
<pb:KR4d0505_WYG_009-22a>
則迹公豈弟宜人之政¶初無藉於斯文而斯文之不令
豈將植私愛于公去¶之後而徼公之知于不可涯涘之
中哉頌者美盛德¶之形容以告於神明者也予無良史
之材竊慕風人¶之義式裒輿誦爰播康衢其頌曰¶
建邦畫邑維以囿民勢如綴縿遠疎近親百里之疆¶其
衆甡甡治耶否耶仁與不仁長民之官示民丕式¶爾惠
吾生爾食吾力匪忠匪愛于何適職職竟由人¶視爾作
德德壅斯竭德盛斯流彼興有民曾不是求¶式訛爾心
<pb:KR4d0505_WYG_009-22b>
覆背為讎相我魚肉矜爾戈矛暨暨賢侯<md:KR4d0505_SBCK_009-20a>¶治兹巖邑巖
邑之民伍伍什什如牧放豚既入其苙¶則便安之毋若
束濕聖不云乎三年有成不懈于久¶不虧于盈問農何
如我穫我耕問吏何如我章我程¶商職貿遷工作什器
桑雉于馴麥岐成穟居有恬熈¶行無䟦㚄視㕓知野民
則遂遂愛侯慈母敬侯明神¶侯之與存雖冺不冺百年
之思僅一秋春今侯去矣¶孰佑我人昔鄭之僑不競于
政曰古遺愛聖以善鄭¶殖而田疇誨而子姓誨之殖之
<pb:KR4d0505_WYG_009-23a>
教立治定吾聞君子¶遠大是知䆒觀侯心式榖似之翩
翩鳬舄蹌蹌鳳儀¶考績升明莫我惠綏治朝求賢徵于
既誠侯之風裁¶衆羽一鷙有頍其弁有絲其轡原隰之
諏徯侯斯涖¶侯德在民時雨春風披拂漸濡洽于困窮
窮閻舉子<md:KR4d0505_SBCK_009-20b>¶以姓從公此豈苟然明民之𠂻畫水之湄峴
山之麓¶有繋其思豐碑矗矗義民耆壽請詩于僕爰告
方來¶鑒侯之躅¶
　　　元故海道都漕運副萬戸昭通公遺愛頌(并序/)
<pb:KR4d0505_WYG_009-23b>
海漕之事其有關於國計為甚重矣夫括東南半壁¶之
賦租入備天府山岳之儲峙非能無脛翼而飛¶行也然
率循故常不贏旬月畢集京師以有人焉轉¶旋闔闢於
其間故耳漕運萬戸之有府有官始朱張¶氏自其敗亡
倚注尤重¶朝廷嘗紆廟算愼簡名流付之操柄雖官有
正貳之¶殊而其品秩咸在第三金符銀篆出入駕三乘
傳賦¶祿視外諸侯倍列城守牧受牒聴令唯謹其去而
翺<md:KR4d0505_SBCK_009-21a>¶翔禁近出入臺省者踵相接也官至萬戸厥惟重哉
<pb:KR4d0505_WYG_009-24a>
至順三年其歲辛未有¶詔江淮財賦都府同知昭通公
改漕運副萬戸葢公¶嘗為御史椎姦擊强有聲出上簡
㧞將試之難非¶序進也方公未至人已想見其風采及
涖乃事則主¶之以誠而行之以簡不琢雕以為巧不表
暴以為明¶凡所施設有順無强未逾時譽望翕然三年
壬申公¶當部發春運厥既受任蒐求利害而逆計其然
否得¶其興除先後之實條析而縷陳之時行省參知政
事¶杜公出涖漕事察公言議誠確上輒見之于行春運
<pb:KR4d0505_WYG_009-24b>
最為艱險歲常於浙西從便裝發是歲浙西被水行¶省
議撥江東糧十七萬石湊之公慨然曰風信不可<md:KR4d0505_SBCK_009-21b>¶失失
則有悞國計非細故也江東遠在上流俟其¶轉運交量
入舟如稽緩何徑請省懇請先發浙西所¶有卻徐以江
東糧補足夏運宰相是公言立為改命¶各所千戸輪次
下海即分詣諸倉監裝無錫州長伊¶囉斡齊布哈頗姦黠
暴縱指使羣卒攘攫省頒法斛不¶時交裝事聞於省省
命公驛往劾之一問得其罪狀¶官吏既伏辜而料量亦
<pb:KR4d0505_WYG_009-25a>
不取贏列郡儆畏相戒不敢¶犯公令舟比逹直沽都漕
運使督綱船重槩轉入河¶倉都省常遣官臨視而以監
察御史涖其成公復以¶卸糧諸弊白之著為定令河海
之船梢碇水夫各不¶許離次入踐其舟又不許登岸遊
行致爭從綱官與¶海運千戸監臨交卸自始及終將閲
兩月官有厲禁<md:KR4d0505_SBCK_009-22a>¶而里無呌&KR0349;會省部科撥海舟别給脚
直往運遼東¶粟菽八萬餘石舟人射利争欲承載公聞
即取姓名¶悉附于籍立□使自拈之衆乃帖息于是省
<pb:KR4d0505_WYG_009-25b>
臺官以¶公廉能實績交章薦之於朝而公以渉海憂怖
成¶疾方竣事入見宰相報功及京遂卒訃至海澨舟衆¶
聚哭相弔聞者為之涕洟既再歲而民之思公如一¶日
焉乃伐石請辭將具列遺懿傳示方來予曰公亡¶久矣
非有聲烈足以歆艶於人又非有福威足以警¶動于世
而民懇懇焉懼公之迹湮滅無聞欲假吾文¶以圖不朽
夫子謂誠能動物又謂有感必應其効固¶若是哉公阿
嚕威部人也由中書直省舍人出為濟¶南總管府治中
<pb:KR4d0505_WYG_009-26a>
拜西臺監察御史尋遷内臺江淮再<md:KR4d0505_SBCK_009-22b>¶置財賦都府選同
知府事復選為副萬戸階中順大¶夫卒年三十有九公
精悍謹敏勇於建事猶為所試¶者小耳使究其用則翺
翔禁近出入臺閣其所以自¶重者必不止是而已雖然
高爵重禄人可得也而靣¶諛背憎出輙唾罵或至攻發
其私而斥敗之者皆是¶也則若公結愛於殁身之後而
傳信于不可致詰之¶餘豈不足以崇厚抑浮而為挽回
世變之一機乃系¶之頌以播于康衢以壽于貞石頌曰
<pb:KR4d0505_WYG_009-26b>
地大物衆曰維京師軍有粻糗民有淅炊資之以富¶則
順無違居重馭輕强幹弱枝惟聖斯訓夫豈邇私¶(其一/)
賦粟荆揚以實天府千里饋餉士猶饑阻而况萬¶里如
出諸庾溟海為渠肇今非古蛟龍掖檣佽飛慿<md:KR4d0505_SBCK_009-23a>¶艣(其二/)
發不浹旬逹于析津千倉萬倉其積陳陳曰是¶漕計回
幹有人不疾而速不響而臻其致伊何視民¶猶身(其三/)
身有痒疴為吾隱痛不恤其憂民則誰控繄¶昭通公世
之麟鳳其智良知粤有機綜謂吾與民異¶體同用(其四/)
<pb:KR4d0505_WYG_009-27a>
必厝之安必扶其傷使陟大川如履康莊¶我不忘民民
其我忘至順之三春當戒航舍近移遠¶民始倀倀(其五/)
公曰風信母寧少爽往籲外廷報可如¶響有撓吾法俾
直毋枉綱船受輸姦滋弊長公䆒其¶端始張禁網(其六/)
凡民有欲聚則必争無虧無盈既平¶既成民曰平成由
公之明公曰爾民無麗于刑式遄¶其歸以暢爾生(其七/)
天胡夢夢不畀公壽有勞弗施有¶用弗䆒民之孔懐疚
心疾首仰公如神忽左忽右公<md:KR4d0505_SBCK_009-23b>¶乗焱風顧我童叟(其八/)
<pb:KR4d0505_WYG_009-27b>
如父於子罔不惠歆天理雖㣲¶著在人心如霆斯發如
日斯臨影響形聲昭昭德音¶謂民忘公匪今斯今(其九/)
天之粒民以為爾極國有服¶貢士有稍食餉道之行繄
水之力雲濤際天其憑其¶翼公終佑民民思無斁(其十/)¶
　　　嘉興監運分司紀惠頌(有序/)¶
漢置郡國均輸鹽鐡官鹽官天下凡二十八郡而在¶大
江以南者會稽郡治海鹽會稽地聯東西部封域¶廣矣
海鹽以地産得名庸詎止嘉興一州境哉負海¶之利煑
<pb:KR4d0505_WYG_009-28a>
水為鹽齊蓋正之以為富國强兵之術漢均¶輸法猶曰
推夫人用之數官自受之而以平價出之¶敢私鬻者趺
左趾没入其物所以佐百姓之急奉軍<md:KR4d0505_SBCK_009-24a>¶旅之費抑兼并
而防淫泆也當時所舉賢良文學皆¶對願罷鹽鐡均輸
議者重以安邉足用之本難之遂¶卒不罷唐置廵院峻
𣙜增估民已甚病至宋給官本¶請鈔受鹽則厲禁加宻
而公私交瘉無遺䇿矣漢之¶鹽官其制莫詳若會稽所
部縱廣數千里海濵出鹵¶之地地盡鹽也而以一官領
<pb:KR4d0505_WYG_009-28b>
之大數百升而釜十釜¶而鍾偶筴之而為籍錢人無以
避此數也今給本請¶鹽之法尚仍宋舊而綂之以轉運
鹽使司置使員二¶同知副使判官員四重其官故常選
用能臣然佩以¶二品銀章出入乘三乘傳其所部之總
管府州若縣¶承命不敢少後官以轉運名則夫開闔利
柄隨時變¶通諸使判官固得專而制之非如它有司受
成法于<md:KR4d0505_SBCK_009-24b>¶上按而行之猶衡石之不可以輕重低昻之也
國制¶二使總凡司事同知副使判官歲出分司准校其
<pb:KR4d0505_WYG_009-29a>
鬻¶鹽之次第而上下其賞罰冐禁而私鬻者即議寘¶于
法任專責重則雖同知副使判官職有等差固視¶二使
而與之侔焉其選宜不輕矣嘉興大郡即内列¶置五場
場歲有課有官吏以奉其成畫有倉庾以時¶其出納自
比年旱乾潦溢之不常凶荒扎瘥之繼起¶亭民疲於刮
鬻逋課未償新額日積官吏胥為詬戾¶若束溼然急則
促數耗矣元綂改元之明年轉運副¶使頴川李侯實分
涖其郡于是侯在官踰二年諗于¶聴聞灼知其弊至則
<pb:KR4d0505_WYG_009-29b>
進其長貳曹吏而誡之曰鬻鹽¶有火服給本有戸帳私
鬻必出于場亭私鬻必受之<md:KR4d0505_SBCK_009-25a>¶卒伍法所當禁吾不貸之
以情法所當予吾不私諸¶其屬利所當舉弊所當革爾
明告吾吾其敢不悉力¶自吾身以及吾之屬吏知以簡
御煩以廉率貪而已¶凡著令之所具吾與若曹共守之
一或不恭吾不以¶絲毫貰汝也唱名給本隨至隨與無
晷刻之淹無銖¶兩之損也按行團竈單馬羇童糗糒所
資取諸裝槖¶勸其勤而懲其怠不啻父兄之督其子弟
<pb:KR4d0505_WYG_009-30a>
教戒之出¶威于笞箠有犯私鬻就逮而來則為之疚心
疾首¶推見至隱傅之輕典開其自新使不䧟于酷吏之
深¶文不入于上罪之桎梏雖被重錮人自以為不寃倉¶
庾受納辨其色澤為之平槩取足釡鍾無贏合龠羸¶孺
癃叟以次進輸莫敢先後手執算籌鈎校登耗飯<md:KR4d0505_SBCK_009-25b>¶蔬水
飲若固有之無賔客之迎將無庖傳之讌娛去¶之日如
始至焉葢亭戸鹵丁躬受涵煦之恩感戢不¶忘義也而
若齊民獲安力作以無隳突之虞以免織¶羅之害如春
<pb:KR4d0505_WYG_009-30b>
風時雨之及物而物不之知則仁不勝¶用矣今侯以治
辦還司而民之飲惠沐德者咸願列¶侯之績刊之貞石
示後至楷法乃相顧言曰吾儕小¶人躬稼而食無盡籍
於鹽官而終歲勤動積其布縷¶粟粒之贏曽不足以當
捕吏一飲嚼之資自吾李侯¶之至而始得率作興事以
遂有生之樂孰能詩乎其¶往請辭以永無窮之思予方
悲世鍳之不明慨民碞¶之滋甚而于是舉獨喜夫人心
天理之不可以終泯¶者如此則為叙而繋之侯名(某/)字
<pb:KR4d0505_WYG_009-31a>
正卿由中書掾入<md:KR4d0505_SBCK_009-26a>¶官宰滿城守泗上皆有惠政在民民
為樹碑以頌遺¶愛有為有守今將陟明于朝宣其智畧
紆民隱¶憂薄海東南于胥望之鹽筴固其一事焉耳侯
之四¶子皆學為儒仲子國子進士第三子舉至治丁卯
進¶士第一詩書之教藹然一門侯之所存兹可見矣頌¶
為郡民紀惠而作非其屬之私焉先之以辦課之實¶亦
推本而言之者也頌曰¶
鹽實地産厥味惟醎海王之國利盡東南齊正其筴¶積
<pb:KR4d0505_WYG_009-31b>
之成富漢鹽鐡官視為寳路均輸使屬賦及邱民¶籠利
而行兼并相因唐置鹽院宋始定課權其重輕¶以滋食
貨經費之出有國之常𣙜法既宻民用疾傷¶聖元龍興
制則因舊轉運名司官以選授藉戸給本<md:KR4d0505_SBCK_009-26b>¶課無羡贏請
鈔以估予鹽以平徒法不行人執其柄¶校厥盈虧戒不
恭命曰是嘉禾望於浙西臚分五場¶有弗能齊歲龍在
戍元綂之二副使李侯持節往涖¶謂吾奉法維以視成
毋愆于素毋蹙于傾官育工傭¶俾時散給爾有常輸則
<pb:KR4d0505_WYG_009-32a>
以時入稽其耗登示之勸懲¶爾無私鬻麗于大刑法令
在人昭如星日吾將與汝¶守而勿失國有嘉量坊民于
姦吾飭庾吏毋爾靣謾¶吾少也賤衣麄食糲今而賦禄
行有舍茇繼粟繼肉¶有廪有庖敢以口腹貽爾告勞一
夫逮繋株連百室¶侯鑒孔明鏬穴斯窒邱民力生食稲
與魚向非吾侯¶曷寧爾居昔侯未來蹙頞屢嘔侯既戾
止燕及黄耉¶治功成矣侯則言旋民之戴侯列宿在躔
徯侯重來<md:KR4d0505_SBCK_009-27a>¶持節按部以卒保我綏我眉壽顯允吾侯家
<pb:KR4d0505_WYG_009-32b>
有詩書¶倫魁碩望承慶之餘懐仁負義侯所自致床笏
如林¶觀厥報施官守言責世豈嘗無無得有失是誠負
予¶侯德之純如金如錫矢詩揚之垂後楷式¶
　　　楊丞檢田頌(并序/)¶
東陽丞楊公景安解秩將去操耒之農負版之夫暨¶于
褐寛之徒逢掖之士讙然言曰兹歲丙子公之涖¶政適
三年已而原田無秋民將阻饑公曰吾其可以¶官滿自
諉躬愬大府以次聞於部使者請如故事檢¶覆其菑厥
<pb:KR4d0505_WYG_009-33a>
既報可公受牒當分詣諸鄉一童一馬□被¶¶徑往次舍
必于菴廬食飲取諸裝槖視田勞農已¶事即行䟦履荒
阻閲數旬歸治任俟代退然若無德<md:KR4d0505_SBCK_009-27b>¶于民者矣古有借
留之典吾將破崖岸而求之不識¶可乎嗟夫官民之間
相臨以勢方滿秩將代旦夕解¶去嚬呻戚休吾何繋哉
而公之是心篤不能忘卹菑¶救患若已隱憂雖一食飲
一芻秣之微不以重累吾¶民宜乎民之愛戀真若赤子
之去其慈母而疾者之¶失其良醫也迹公之智其賢于
<pb:KR4d0505_WYG_009-33b>
世吏遠矣然則願借¶冦君興謠叔度壹是吾民可已不
已之情予兹有聞¶敢忘傳信乃作楊丞檢田頌一篇以
永民思竊附風¶人之義流為孺子之歌頌曰¶
大縣置丞丞以貳令彌縫闕漏闔闢成政舉斯加彼¶實
制民命(其一/)肆令治縣共理惟寅占位渉筆丞豈其¶臣
有智必恊有謀必詢(其二/)載稽治否酌有公論繭絲<md:KR4d0505_SBCK_009-28a>¶保
障間不容寸民鍳孔明莫或流遁(其三/)東陽在婺百¶里
之封廉德章章有丞楊公楊公制政健敏而通(其四/)¶先
<pb:KR4d0505_WYG_009-34a>
時邱民喜鬭樂訟公牖其𠂻不震而竦令雖執競¶民獲
康共(其五/)因賦定役則罔後艱重其所輕兹以穴¶姦頼
公司平里謐閭安(其六/)民奉公上有庸有調挾是¶厚誣
烈甚原燎公為事程無爾&KR1196;暴(其七/)衆方&KR0349;&KR0349;莠¶言盈
庭汨其腥腐亂我芳馨繄公主静神聴和平(其八/)¶亦越
三朞俟𤓰而代時秋亢旱赤魃為害焦澤赭原¶莫觀銍
艾(其九/)公戚于懐往籲牧連謂此巖邑民病無¶年不蠲
其輸則瘠而顛(其十/)誠至言諄卒獲聽受即命¶行田撿
<pb:KR4d0505_WYG_009-34b>
括疆畝公曰異哉予其奔走(其十一/)既屏騶從亦¶載糧
餱單馬覉童陟巘降邱勞來疲甿使無隱憂(其十二/)<md:KR4d0505_SBCK_009-28b>¶甿
曰明府顧我復我不驚犬雞不窘舂莝遂我生育¶㧞諸
寒餓(其十三/)宦成而怠人有常情繄公一節不撓不¶傾
翕是實德溢為休聲(其十四/)惟令部使張膽明目刺貪¶
舉廉令嚴政肅豈遺其近而弗甄錄(其十五/)論公之才
宜¶濟時康最公之績何愧明揚廓而天路跂彼雲驤(其/)
(十六/)¶賢智之生世常不數逹而之用守約施博厦材既
<pb:KR4d0505_WYG_009-35a>
具¶不棄櫨欂(其十七/)今人古人可企而齊龔黄卓魯夫
何遠¶而相我楊公大邦維儀(其十八/)我邑于西五舍而
近謡誦¶相聞説丞如尹問訊棠隂酌言斯允(其十九/)爰
緝蕪章播¶之康衢匪我誇公為後之模庻幾遒人采而
進諸(其二十/)¶
　
　
　
<pb:KR4d0505_WYG_009-35b>
　
　
　
　
　
　
　
　待制集卷九
