# -*- mode: mandoku-view; -*-
#+TITLE: 柳待制文集
#+DATE: 2015-09-11 16:25:56.013944
#+PROPERTY: ID KR4d0505
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB04n0313-004柳待制文集-卷第四.
<pb:KR4d0505_SBCK_004-1a>¶
栁待制文集卷之四¶
　律詩¶
　　五言¶
　　　同楊仲禮和袁集賢上都詩十首¶
出塞行瞻日趋朝喜近天離宫開苑囿馳道絶風烟¶
瑶水廵非逺峒山暦更緜甘泉多法從獻賦憶當年¶
雨水漸衣黒雲砂際目黄烟開纔黯慘日出已蒼涼¶
徇俗髙簷㡌清心小篆香端居萬里念萱艸惜微芳¶
昔建寰中業初開&KR1522;外山雉城平兀兀沙水淨灣灣¶
朱夏宸㳺正清秋武衛間叨陪文學乗空愧髩毛斑¶
謡俗随方異溝塗隔舎迷醺人唯馬湩勸客有駞蹄¶
殿角孤花靚城隅雜樹低天涯中夜舞如意昔曾携¶
<pb:KR4d0505_SBCK_004-1b>¶
天潢猶白白雲幕故青青積潦摧車軸髙風堕箭翎¶
宫塗丹赭堊殿户𬗋金釘女樂蓬萊祕哀簫動杳㝠¶
幄殿層雲障轅門積雪峯竒鷹皆戴角御馬盡飛龍¶
瀚海将臨幸云亭朢陟封靑丘大羽獵有事待玄冬¶
曺務唯章句官規自法程齋扉侵雨潤宴几淂風清¶
㦄㦄三刀夢行行萬里城眀年遂耕隐深仗酒為名¶
經㳺還絶塞際遇復清朝大暑無䝉綌䡖寒已御貂¶
盤空虀屢薦觴至酒頻澆貧病諳為客何慙帶減腰¶
公子青絲轡王孫緑幰車宴酣風小㝎舞破日西斜¶
手擲宫中菓神行海上查築郿母自&KR0779;儉徳不期奢¶
水草方方善弓弧户户便合圍連婦女從戍到曽玄¶
雪毳千家帳氷瓢百眼泉後稽山更北長朢斗光懸¶
<pb:KR4d0505_SBCK_004-2a>¶
　　　送李文晦僉事易莭燕南十首¶
北候催乗傳東人挽去轅不觀滄海小安識太行尊¶
好爵随年進𥘉心與道存老儒當劇部煩護國西門¶
儒有操存固才湏體用該律文微法具心學左圗開¶
更借皇華使重光肅政臺析津占分野星動斗間魁¶
邦圻全趙際詩教古周南簜節&KR1149;文玉軺車備左驂¶
静宜觀物變清至飲泉甘河患頻年息民康化易覃¶
鵰鶚三秋擊騏驎萬里行官䏈漢直指經術魯諸生¶
世或深求法公惟不近名天心與民監上下一昭明¶
後起或持槖同升巳秉鈞三遷分節鉞萬化待弥綸¶
自是區中寳宜為席上珍平津若開閤未必舎斯人¶
治獄多陰徳傳家有寕馨一䕫當奏樂三鳳見儀庭¶
<pb:KR4d0505_SBCK_004-2b>¶
我實存康濟誰方忌獨醒之官趨便道囬首鵲湖亭¶
婺栝山區外台明海嶼中為生民少魯食力歲宜豐¶
謠俗方方問䄡帷䖏䖏通䔍恭人自化無欲是深㓛¶
㦄下名泉衆江南芳草多悠悠增越思往往振燕歌¶
滹水冰猶壮壇山石未訛北還今易節囬鴈帶春和¶
(賛皇壇山有周穆王/吉日癸巳四大字)¶
王子朱絲直徐公玉尺方淂君同議讞&KR0847;類重從陽¶
上智能旌㳤常情失吐剛法家制誅賞端合用其良¶
(徐周臣為使王/在中為僉事)¶
走昔登儒館公時列省曺過逢常不數澹泊適相遭¶
入里能忘賤㳺庠辱譽髦臨分勤祝鯁何止戀綈袍¶
　　　郷友胡古愚久逰京師賦詩念㱕睠然起予¶
<pb:KR4d0505_SBCK_004-3a>¶
　　　囙之同作次韵二首¶
東府銓衡外西■雅頌邉青雲誰薦賦白日但催年¶
固欲翔千仭寕能闖九天淹㽞亦何遂未了北延薦¶
勞歌非異曲羸服有同𫀆客路添重趼童年憶兩髦¶
曉星田漏正春水鈞舡髙為寄吴江夢将慙蜀布遨¶
　　　天師㽞國公挽詞二首¶
襲羙神眀胄㳺玄造化徒萬靈觀受印九斗直飛苻¶
御氣今安往迎年故豈誣唯餘室中麈光景見懸珠¶
齋祠承畫法湯沐啓仙郷觀物将齊化成真巳坐忘¶
空瞻朱鳥■不見碧雞祥天上飛㢘館還應從¶
武皇¶
　　　大司徒饒國公吳公挽詞二首¶
<pb:KR4d0505_SBCK_004-3b>¶
周世羣支合秦封故邑開者英今幾葉爵秩比三台¶
正倚椿年永何知薤露哀海山雲縹緲真侍樂天来¶
緑玉抶衰杖黄封介壽卮髙天流寵錫晚日𬒳光熈¶
菊秀何妨澹松貞竟亦姜唯應韓擇木不媿歙州碑¶
　　　送忽通叟著作行祠海嶽¶
乹御當陽日坤靈効軄𥘉尚煩金馬使行■玉凾書¶
魁柄熒熒掲龍光亹亹舒何湏封禅草能賦逼相如¶
　　　送朱本𥘉法師赴■章玉隆宫四首¶
北闕層雲𬗋西山薄雨青廌釐称祕祀承¶
制領殊庭劒彩龍■角衣文斗七星緑章深夜上神¶
爽動秋㝠¶
籍在丹臺上神行劔氣間天香䡖冉冉雲珮静珊珊¶
<pb:KR4d0505_SBCK_004-4a>¶
便駕青鸞去應騎白鶴還名山地域記須為刻居■¶
鎻蛟唯有柱随䑕巳無家想到真仙宅能囬俗士車¶
露壇春剪柏雲臼夜敲茶人境　長吟採物華¶
乆作江西夢翻從薊北逰雲間朝士舄霞外洞¶
汎愛非無别深懐轉益愁山靈冝謝我下■有¶
　　　登龍山寺■閣¶
山閣&KR1272;虚起江天■朢開連延黄竹浦隠見白龍堆¶
雲樹離離出風■杳杳耒飛車倘堪躡即此妙高䑓¶
　　　叔能㢘訪寄湖南道上詩次韵奉荅二首¶
嶽色褰帷看湖光攬轡收詩如陶菊晚心寄䠂蘭秋¶
手内青㝠斧莚間白玉舟感時潘騎省有賦莫登¶
荃蘅無可㨂扽括并宜收正想三湘月能涵七澤秋¶
<pb:KR4d0505_SBCK_004-4b>¶
闢塗非改轍破浪合操舟慎重經綸具遲開五鳳樓¶
　　　奉陪二府羣公重至北沙自而悵飲二首¶
稍轉龍沙路沙窮導騎休大官聮野飲小客思山逰¶
樹色争知晚峰光悉獻秋移時偃旌盖歸去不驚鷗¶
展席方成坐随開擇勝亭日斜詩未就風度酒徐醒¶
間道收徒御當歌合從伶山公未甞醉愛看晚峯青¶
　　　寄贈陳君采二首時聞宴坐西峴山中¶
翠峴峯千仞峯蹊步步迷令人通履　子立堦梯¶
欲點青雲破湏㝷白石題是中觀萬象軒　倪¶
明明刪述䡄本始■千年龜玉𥘉誰　膠合更煎¶
如将求　方圎微子孤吾■申歌意¶
　　　　　　　　　徳門二首¶
<pb:KR4d0505_SBCK_004-5a>¶
濁潦巳波道濃陰欲變曛紛紛蛙黽地汨汨馬牛羣¶
城色将無辨人聲僅有聞深思黄道次𥘉不隔浮雲¶
一月恒多雨𥘉更抵正朝人皆憂沮洳吾復畏漂搖¶
宗祀申嚴擔官班列具僚勞筋偶羸馬奔走意全銷¶
　　　𥘉夏齋中雜題¶
蜀溪溪水上先世闢林廬重有江湖思甘從木石居¶
樹桐㽞宿鳳養竹待竿魚一一幽栖事窮年豈負予¶
㓛名如土梗歲月付萍漂病怯衣裘重衰㸔髩髮凋¶
藥㓛遅久久酒&KR0852;見昭昭不是吟詩力何方破寂寥¶
壤隔溪流㫁門依野次成𥘉非慵應接自是寡将迎¶
笋蕨搜山得鹽醯入市營貧居薄滋味盤膾敢求精¶
經月始一出移時還小勞生涯依馬磨力作問蠶繰¶
<pb:KR4d0505_SBCK_004-5b>¶
藤刺青陰宻楸花𬗋艶高雨晴㸔爛澷草徑莫令&KR1573;¶
池岸方如截池波深可泅出門歌小海見客思滄洲¶
魚沫吹還息蛛絲㫁忽抽萬生同一馬敢望絕轅輈¶
𬗋翠金華色浮空佀玉芝岡巒無百里衢路有千岐¶
鶴背王喬下鯨魚李白騎丹經吾觧讀湏暇一重披¶
杳杳亰華信栖栖壟畝身食糜多賸口黔突有勞薪¶
牲鼎雖無具鮭𬞞亦粗陳朝飡猶一飽不愧在家貧¶
　　　山中九日三首囙寓懷所知¶
九日西風裏千山落照邉白頭難諱老黄菊強為妍¶
酒向鄰家淂杯從舊俗傳陶潜歸計是但覺費詩萹¶
節序匆匆換風霜稍稍侵賜茰成往事餐菊是𥘉心¶
欲&KR0556;持螯飲除非跨鶴尋一身将一影猶恨隔雲岑¶
<pb:KR4d0505_SBCK_004-6a>¶
湖邉秋水觀送客具帆檣忽忽經年夢凄凄九日觴¶
山中黄葉滿淇上白雲長便作鸞凰去何妨萬仞翔¶
　　　聞臨江范徳機以母䘮哀毀而卒¶
才名朝士右行義古人中正想招旌起何嗟掩𬒮窮¶
山川還寂寞䑓閣謾穹崇此世丹青茟吾今属朢空¶
服斬誰非子摧形不有身使能穿壙入果勝闕泉親¶
突兀㽞文冡凄&KR0765;卷釣緡夜䑓開幕府還借茟如神¶
逖矣音容逝凄其翰墨存徒聞㫪罷相安用哭招魂¶
世巳無耆哲吾猶忝弟昆生芻雖易具終愧玉人温¶
　　　哭内¶
汝世嗟何短吾年亦漸衰胡為齊甲子不共數期頥¶
饋莫将誰主形神自是離老来多涕淚情至極生悲¶
<pb:KR4d0505_SBCK_004-6b>¶
年侵常匱食児大未承家共老心誠切多憂鬢早華¶
即令加飯含誰更問桑麻䘮祭當從禮吾門不貴奢¶
　　　僧舎除夕四首即蕳賈惟貞左司¶
歲晚窮陰逼城隅古寺寒天時當朔易人事入憂端¶
不爲庖厨薄從知道路難車魚皆外物長鋏未湏弹¶
薄𬒮齊三服髙冠漢㒳梁猶慚愽士秩有累故人觴¶
塵土深如許山林耿未忘江梅能厚我随分予春陽¶
索寞杯觴外歡娱愽塞中老思渾是妄苦語未成工¶
鬢髪毿毿白燈花熖熖紅摧頽影一丈何負囁嚅翁¶
小寄維摩室将乗笠澤舟歲䦨書未逹春近病先瘳¶
藥物聊湏致丹沙莫苦求慿誰反招隠爲我畔牢愁¶
　　　二月七日与陳新甫甘允從飲范使君亭二¶
<pb:KR4d0505_SBCK_004-7a>¶
　　　首¶
心賞他年屡湖光此䖏全春生鷗鳥外人醉杏花前¶
細竹侵除道殘陽滿繫船毋将比西子吾實愧華顛¶
醉客休移坐歌姬不受呼山光渾欲滴酒醆未宜孤¶
倒揷浮屠影横開罨畫圗史君能攬勝堆案有西湖¶
　　　題瀛海啚囙憶舊逰¶
一幅烟綃展千重海觀開日華浮沆瀣雲氣接蓬萊¶
昔駕飛龍去還随汎鷁囬吾詩与君畫傾瀉盡瓊瑰¶
　　　呉門逢張仲舉送之秣陵¶
東南多積水西北有孤雲盛氣宜鍾秀明時屬右文¶
若何開典訓自尔泝河汾此䖏山如洛登臨日又曛¶
烏府聲明地鴞林雅頌筵尊聞惟有在友教益宜専¶
<pb:KR4d0505_SBCK_004-7b>¶
莫取三鱣應終期一鶚騫吾徒負能事攬物要新萹¶
我軰相期意窮年豈繫名囊書方逺適舎櫂欲兼行¶
南斗文星動西風旱火生他宵有鴻鴈載影過䑓城¶
　　　送胡㢘使致仕北㱕東原五首¶
在服湏耆俊㳺廷重老更引年方未艾納節去何䡖¶
㤗嶽雲端出長庚月畔明一言興孝弟四海樂盈成¶
周詩尊耉老漢節重祥刑傳說為霖雨鮮于是福星¶
獨㳺鷗炯炯高舉鳳㝠㝠出䖏関時運吾心与道寧¶
壯節澄清志孤懷獻納忠明敡當盛世休致仰髙風¶
醴酒傾杯緑丹砂入臉紅魯侯宜燕喜春在畫圗中¶
越部山為畛齊民歲阻飢皇華方攬轡太史亦陳詩¶
食徳何多幸遺榮此一時東門開祖道芲影動春曦¶
<pb:KR4d0505_SBCK_004-8a>¶
種徳髙槐並㽞香晚菊鮮鳳毛方瑞世鶴骨正宜年¶
曠視浮雲表真㳺太古前群峯囙嶽小霧卷見青天¶
　　　睡餘偶題五首¶
青衿嗟老偪白髮向書垂重託巵匜飬能忘草木滋¶
潯陽三畝宅同谷七歌詩境熟𥘉何累情忘適更竒¶
竹䖏風清暑梅時雨報豐蕭條㰴枕外安隠閉門中¶
藥物防衰景蓬蒿信薄躬有懷誰与語朋友各西東¶
此世何多幸予生&KR0779;自憐蕳書方厲禁裘葛屡催年¶
正是稊能熟其如橘不遷摧蔵南郭隱放浪北窓眠¶
惜此珊瑚玦栖之薜茘牀青山圍坐宻白日放歌長¶
客久違朝籍人誰問夕郎駕車容一駟何必更㽞良¶
侯客真當逐虞冠莫重招議刑纔鑄鼎樂聖但歌樵¶
<pb:KR4d0505_SBCK_004-8b>¶
藻荇猶堪摯芝薇幸有苗不能縻尔爵焉用折吾腰¶
　　　十六夜重對月¶
白兎不禱藥病衰将柰何酒嫌他日少月佀昨宵多¶
寡鶴無誰和新鴻亦未過児童觧娱老舞影屡傞傞¶
　　　許益之計至慟餘有作五首¶
賢興寕論世道大欲侔天聖路無迂轍師門有絶絃¶
全㱕成此志不朽待他年逝水西風急空林落照縣¶
宿學滋淪墜微言亦混茫絶韋方未厭占鵩竟為殃¶
正使羣籖在其如一鑑亡吾衰欲無慟有淚忽盈眶¶
朱鉛銷日力義理析秋豪折衷群言定離微獨見高¶
誰能同酌醴更復競餔糟此道關休否吾非茍譽髦¶
珠光分後乗驥足仰前塵故想身無事猶如徳有鄰¶
<pb:KR4d0505_SBCK_004-9a>¶
五窮偏害道二豎不憐貧斂服深衣去𥘉何媿古人¶
世豈無精鑒人惟重所從祗應茅季偉偏善郭林宗¶
午館聞升復宵鄰輟相㫪郷枌日凋瘁蜡社哭相逢¶
　　　題離騷九歌圗¶
紫貝東皇席青霓北斗旗究觀神保意皇恤放臣悲¶
有客傳芭舞何人執籥吹楚巫千載恨憑向畫中窺¶
　　　自題藁卷六首¶
特立無誰伍前行巳莫追幸㽞青簡在忍使素心移¶
奪月陳珠琲蒸雲出菌芝何庸夸險絶吾實厭神竒¶
成言要有域涉道淂無涯錦豈能傷羙瑜将不揜瑕¶
迂踈求拔俗辛苦朢名家郷學乾淳盛端嘉巳漸奢¶
誰昔慿觀化吾今用攝生本根無蹷撥葩澤必敷榮¶
<pb:KR4d0505_SBCK_004-9b>¶
律吕常相應韶鈞豈自鳴世間有尤物何苦詫盈成¶
射侯常近正瞽相亦非迂果束諸儒傳誰開九軌塗¶
大烹祇薄味小出且徐驅佳榖垂秋實因之飽衆雛¶
大繭扶桒罋危絃絶壑冰慿誰絙瑶瑟爲我換朱繩¶
凉夜鮮颷起髙秋爽氣澄故多淆雅鄭試一辨淄澠¶
昔有尊元禮今惟俟子雲蛾眉毋見妬爰臂亦冝軍¶
語語推燕說行行避楚氛吾門刪述軌無惑守皇墳¶
　　　晨𧺫¶
著地霧成雨過溪風卷雲朝光纔晻靄山氣亦氛氲¶
坐穏頭慵&KR0808;愁深酒未醺烏啼向人急吾耳不圗聞¶
　　　歲晏風雪中方夀父連翩恵詩次韻酬荅¶
詩壇劉五字堅壁佀長城未必形吾怯深慿寄此情¶
<pb:KR4d0505_SBCK_004-10a>¶
和聲将律比佳興挟梅清雪夢翛然覺天葩正鏤瓊¶
聱叟方樊上先生自洛城弦匏惟有合鷗鷺淂無情¶
若昔論三益于今譲獨清仙山䣊招隠高步躡飛瓊¶
麯生不繼往持底破愁城忽枉詩連軸尤慚譽過情¶
北風寒燼落小雪夜堂清安得吹簫侣能耒噴𬗋瓊¶
　長律¶
　　五言¶
　　　贈别宋季任赴甘肅提舉¶
寕塞洮河外甘州瀚海隅羌髳通别譯封域界中區¶
氓俗風丕變¶
王靈徳誕敷粤𥘉聮吏治近亦好文儒左學将興蜀¶
西庠昉自虞懷章煩逺役鞭馬戒前驅驛路争迎傳¶
<pb:KR4d0505_SBCK_004-10b>¶
關門不用繻水經張掖弱山對賀蘭孤禹鑿班班迹¶
豳詩往往圗發時梅未蕚上日草應芻元宰親加豆¶
諸生肅詠雩職司雖翰墨佩服巳銀朱㑹覩天荒破¶
端令士氣麄槎明星是客郷大酒為徒請播言斯在¶
居夷聖豈誣髙才毎流蕩平世匪崎嶇只作三年夢¶
須䡖萬里途旃廬春襲襲笳管曉嗚嗚浆灔蒲萄盌¶
馡寒翡翠爐新萹多慰意許可寄潜夫¶
　　　故相東平忠獻王挽歌詞¶
龍乕乗參㑹麒麟踵畫圖記功宜顯顯論世匪區區¶
肇敏公維似明徴聖有謨陟庸纔秉軸運化亟旋樞¶
物己歸坯冶人将就楷模開誠登衆正獻可破羣䛕¶
夫里同耕鑿民儀異唯俞景鐘陳備樂桴鼓節投壺¶
<pb:KR4d0505_SBCK_004-11a>¶
尹徳湯能恊堯勲益載都方期扶日轂必使麗天衢¶
大角兵端起清宫&KR0852;變殊霜蕡飄荏菽風榦落椅梧¶
射影無鮫鰐磨牙甚豹貙凄凉朱鷺曲狼籍玉麟符¶
立事思常武成書恨亳姑攀髯應共載升屋竟誰呼¶
&KR0779;地難蔵烈凝陰爲蓄痡血留衣上碧唅失口中珠¶
遘閔遺多難摧㐫激萬夫羲娥還麗景彗孛掃夷途¶
狂孽慿三窟神威覆五湖不煩公府牘終見藁街誅¶
濁散陽明勝精垂晦魄蘇君門重肅穆賢路豈荒蕪¶
殉死身寧贖觀兵眼未枯春秋如有作盗賊敢称孤¶
㶚上仍堅壁驪山罷論徒董狐千載後丹茟詎應無¶
　　　送南笁澄講主校經後却還杭州¶
鹿苑開鴻妙龍宫閟象玄閒關耒幾譯披彂露雙詮¶
<pb:KR4d0505_SBCK_004-11b>¶
梵學傳皆正華攵潤乃全義深含窈眇道廣極淵泉¶
論自諸師造言因半偈宣何曾離性相間亦示機權¶
述鈔心同悟分科緒各牽函盛方秩秩棗刻益緜緜¶
剞劂寕無舛硑磨或更偏遂令迷求豕不復辨䕫蚿¶
佛耀昌齡唘¶
皇明正晝懸五城銀色界三殿寳花莚重見弘經日¶
如逢出震年　詔徴皆宿徳　御講盡真筌此士孤¶
山隱前身華頂眠野雲生静慧江月湛空圎天上青¶
猊座人間白馬韀微君能引重扵世孰昭先晦魄風¶
簾燭頑隂雪屋氊聲将為律呂眼豈混朱鉛疑句多¶
多證蕪辞一一鐫法珠終照乗宗鏡巳當銓焕爛金¶
泥字牽聮玉簡編指河符¶
<pb:KR4d0505_SBCK_004-12a>¶
聖歷穿石畢僧縁竣事纔敷奏䟽榮亟勞還萬囬袍¶
錦麗大覺鉢盂鮮尚食来珎供司農輟禁錢　厖㤙¶
流&KR1070;&KR1070;鷁影去翩翩昨夢寕非蝶遅歸誤信䳌朢京¶
猶緑樹入寺始紅蓮雨外排千耦烟中聴兩舷屨盈¶
南竺户櫂集北湖船巖觀應增聳川容若載蠲應求¶
随燥濕鑚仰喻高堅夏懴朝朝禮秋燈夜夜然固知¶
融至理直可寄單傳客𬒮難為别朝簮未放捐愛閑¶
思結社食力待治田苦笑昌黎戇深懐惠逺賢獻芲¶
慿一詠安有茟如椽¶
　　　用韵重賦故相挽歌詞¶
元勲開祉福盛徳見儀圗烈烈神明胄恢恢禮樂區¶
帝猷咨相度祖笏付孫謩柱石需成廈機衡實應樞¶
<pb:KR4d0505_SBCK_004-12b>¶
舜裳施絺繡歐冶用型模寕使千夫諤毋容一士䛕¶
文多徴𣏌宋舞或陋巴俞昧旦張謀幄嚴更聽漏壺¶
投姦維四裔&KR1089;邑盡三都制政方如律蔵兵巳在衢¶
釁從倉卒起事與古先殊輻說慚輿衛堂傾歎屋梧¶
使来俄覆醢祭罷孰陳貙西陸無囬轡中階有坼符¶
朢氛疑梓慎指海信&KR0984;姑月食終能掩雲乗不可呼¶
甚聞童叟泣何止僕人痡抵鵲将忘玉探驪誤淂珠¶
殞身臣報主之死婦從夫未必衣冠辱終令耳目塗¶
繼明光宇宙流惡蕩江湖已正軍門戮尤嚴聖茟誅¶
陰消寕曀曀震往遂蘇蘇天紀𥘉誰優民蹊亦暫蕪¶
偃禾休反熟卧柳不生枯豈恨仁賢殄深愁属朢孤¶
封圻荒社圃官姓啓申徒秋草年年碧臨風涕欲蕪¶
<pb:KR4d0505_SBCK_004-13a>¶
　　　送叔能左司出守㑹稽¶
南伯分符重東曺載筆光先憂勞鼎軸共理付藩方¶
日月封圻内江湖魏闕㫄治心兼孔老踐迹到龔黄¶
必使操刀割毋令學製傷閤鈴傳漏刻齋舫置書囊¶
賞憶荷花靚材憐竹箭良謝公多載酒賀老欲㱕郷¶
惜別燕歌短凝情越思長風䡖文鷁動雲駛錦帆張¶
鵠去宜高舉鷗来豈遽忘為農託鄰化安隱事耕桒¶
　　　次韵荅郷友吴立夫見寄之作感别懷㱕情¶
　　　在其中矣¶
宇宙方来事江湖獨往人扶搖遺短翮濡沬到窮鱗¶
誤作軒裳夢終慙稻錦身跡雖侔燥濕學豈混疵醇¶
跼歩逢多躓虚懷待一振屈伸乗卦氣消息候天均¶
<pb:KR4d0505_SBCK_004-13b>¶
喜際三雍啓還依六籍親馬韀從幸日螢案㓗餐晨¶
滕口虞官謗稽謀信卜陳踐更非顯陟遷秩遂為真¶
清廟方惇禮容䑓沗末塵卑卑論燕爵憲憲朢麒麟¶
緬想閑居賦猶存弟子紳國郷誰尚友輿皁或称臣¶
飛翰因来客分光肯照鄰之人芻有束何物稼盈囷¶
矍圃𥘉登射驪山適罷廵玉全遭刖足淵静淂蔵珎¶
接席連芳晝看芲惜好春言筌開窈窈理窟至馴馴¶
蓄思文俱銳脩名實与賓逝將熈孔業申此樂顔仁¶
淹泊思同社覉孤若異倫冝休寕俟斥漸老肯憂貧¶
夙碩惟耕釣浮榮謝鼎茵戒行無聽漏觀涉即知津¶
狐首求吾正螽斯詠尔詵枌榆應不改蘿蔦重相因¶
惜逺挼青菊期㱕睇緑蘋題詩緘恨去離緒極紛綸¶
<pb:KR4d0505_SBCK_004-14a>¶
　　　開府大宗師張仁靖真人昇仙詞¶
聖暦延徽朗玄筌闡化洪至仁惟有造妙道不無㓛¶
肇武侔黄石儲精自碧嵩噐非群物囿夢与九門通¶
宣室承㤙始甘泉載祀隆時方陳象舞治欲致櫜弓¶
清净言𥘉入高明聽巳聦寳慈深示世敦素實希風¶
四海臻寕壹三靈畢㑹同降祥宜蕳蕳合漠本悾悾¶
曉景来芝盖宵光下竹宫畫幡飄婀娜權火暎朣曨¶
練日迎嘉應祈年獲屢豐鼎成蔵魍魎劒動役靈霳¶
立在螭頭右行參豹尾中帔衣垂白羽徒御列青童¶
宸眷䟽榮數仙班進秩穹鎮圭函繅藉篆玉飾雕蟲¶
仰陟蜚㢘觀聞呼太極公杯春鈆液瀉燭夜絳綃籠¶
圗像凌烟秘樓居復道崇月臨笙宛轉颷舉佩丁東¶
<pb:KR4d0505_SBCK_004-14b>¶
豈止南宗重還将北顧空八維關地軸七澤納雲夢¶
綡力森疑破淵襟澹若沖正聲諧杳眇顥氣徹昭融¶
汎覽乾坤大何知霧雨𪷟足誠因獻刖耳孰爲音聾¶
制勝生機活慿虚獨見充真源觀浩浩迷轍戒怱忩¶
士類常推轂師資亟擊蒙内經摽蘂笈曡組付蘭叢¶
固有登三事誰其詠五総雍容元老席懇惻大夫忠¶
客拜先加手朝回更鞠躬莚敷縫素純厨味屏葷蒭¶
髮暎眉毫碧丹浮輔頰紅金莖瀦沆瀣珠斗戴崆峒¶
漏盡冰生稼䆫明彩駕虹給扶殊未老宴坐忽長終¶
牆上排蛟翣輤前引鳯筩翩翩龍去逺朢朢鶴飛翀¶
逰戯陵三境俳佪過九嵕&KR1032;簾瞻漢凖端冕侍虞曈¶
末議當凝命均釐及恵窮雖然形巳蛻共想石堪礱¶
<pb:KR4d0505_SBCK_004-15a>¶
誄徳㱕詞掖歌詩諗廟工陰靈環贔屭陽木樹椅桐¶
殿角猶遺舄泉間莫錮銅層霄如肸蠁下土故庬鴻¶
　　　大雪戯詠¶
霰集先警宻雲乗陡覺低穿帷纔巧入擁砌巳深迷¶
蟾影宵翻鵲犀光晝駭雞投虚知井幕䝉險失巗梯¶
九地蔵膏澤千門委璧圭黃輿増&KR0779;載玄武蟄幽栖¶
忽灑聲尤急中休氣轉凄辨方惟有服封谷不湏泥¶
稍喜夷塗闢多憂䧟穽擠世將還樸素壌盡徹青黎¶
固欲殊㢘角扵何畫町畦𬈑池涵上下瀼岸渺東西¶
縞舉仙人𬒮窓明玉女閨混淪收日脚軒豁露坤倪¶
剪毳巾成氎吹灰室覆緹妖氛随蕩析闒茸謝槌提¶
勁竹猶遭挫踈梅恰吐齊若為散鱗甲無巳&KR1229;鯨鯢¶
<pb:KR4d0505_SBCK_004-15b>¶
睍日消遲見豐年卜可稽漁歸&KR0724;襏襫児戯象俊猊¶
正苦貧衣綻那禁凍面黧曉&KR0902;𥘉襏醴午椀更吹薺¶
幾夢斟羔唱徒聞索飯啼掩關誰掃軌返棹却尋溪¶
踐迹嗔鴻爪全生媿馬蹄莫抽梁苑思争効漢袊題¶
　　　送何徳芳參議登朝兼志王許二公同升黄¶
　　　閤之喜¶
道揆尊良弼忱恂属議臣使星離左次卿月映中宸¶
巖石傾曕久鋒車趣召新一陽迎日至四序首王春¶
出號乾綱正敡廷巽命申廟堂深眷倚帷幄重咨詢¶
必使言多𥙷猶為國有人凡材資愛飬全體務弥綸¶
絺繡身帷服㼼陶噐在鈞土毛因地産財計繫丘民¶
藪澤将無竭閭閻兾少伸同胞兼隠痛衆樂頼調均¶
<pb:KR4d0505_SBCK_004-16a>¶
并采蒭蕘論弘推草木仁通班巳文陛歩趾即平津¶
際遇扵斯盛休祥自我臻治㓛開六典淳曜仰三辰¶
臯禹寅初恊勲華迹豈陳逢徴黄覇入頋念馬卿貧¶
象闕心徒戀漚波興与馴但期行葦賤不作道邉塵¶
　　　今體詩六十韵贈餞正傳之官池陽述學言¶
　　　懐見乎辞矣¶
昔有推郷舉今誰侮聖言尚辞淪曲藝執業謝専門¶
製錦何妨羙更刀實太煩爰從王氏作重喜魯經存¶
集註𥘉刋定傳疑併討論七萹賢所訓一貫道攸根¶
翼傳茲猶凖希蹤孰可捫仁巖頃頺剥建水泮奫沄¶
或者傷麟止嘻其状乕賁走雖名惡子君豈負諸孫¶
直想披吾奥毋徒闖彼藩律元求秋忽車用飾輪轅¶
<pb:KR4d0505_SBCK_004-16b>¶
堂陛尊卑分淵泉左右原緩行惟視履妙契必亨屯¶
固謂炊将熟終期溺是援蟾梯榮峻陟鵬路藹孤騫¶
正取能充拓何甞志飽温銀章凌霧雨朱紱賁丘園¶
負弩方前導乗車且載奔威行秋浦曲象動歲星垣¶
入署梅花曉開莚草色暄琴聲春寂寂簾影晝掀掀¶
建徳當時國清溪若䖏村再畬宜黍稌庻植間蘭蓀¶
明府今為政窮閻自不寃使民安蜡臘戒吏絶壷飱¶
可得防毚兎常湏苙放豚馬驚連軸折魚淰尺波渾¶
警静山無盗年登社有膰雞窠對翁穉肉譜繫仍昆¶
拊已心惟小趋風禮更繁加籩薦庭實歛板候戎軒¶
勿枉中懷璧寕甘右屬鞬因㳺問花栁湏睱采蘋蘩¶
客夢西堂句賓莚北海尊神應歆豈弟世豈混昭昬¶
<pb:KR4d0505_SBCK_004-17a>¶
穩躡飛鳬舃徐升畫&KR0951;轓胸中五色線天上九重&KR1377;¶
𥙷衮功誠著觀書眼未眢葆光非匿景絶利不離源¶
有客愚溪栁其人太學蕃方時征彚吉自信括囊坤¶
化瑟遲當改樵枰看屢飜先機䡖絳灌末患稔晁爰¶
此豈猶堪出予将矢勿諼采芳㽞晚莭曝背媚朝暾¶
獨幸聮衣𬒮頻容漬酒痕親仁情正切惜逺思如燔¶
薄贈将吴紵佳占獻椘焞瞻雲渺江漢掬月在瓶盆¶
生色滋融盎清光与吐吞各持脩省事永尉别離魂¶
列辟無前績先師罔極㤙名山嚴泰華大噐屬璵璠¶
法古承三統書年表一元榮枯徴㫁蕳消息候微萱¶
避弋齊縹鳳懲羹忌染黿䜛夫行似蜮君子化爲猿¶
計熟非稊稗維豐俟芭&KR1048;短萹墻及仞企朢倚崐崘¶
<pb:KR4d0505_SBCK_004-17b>¶
　　　送翰林書寫邵從聖赴臨淮尹¶
故人為縣去聴我說臨淮白水塍塍溢青山岸岸排¶
牛耕多種&KR1045;魚槮亂編柴貴儉民常足知柔俗易懷¶
無庸輕保障尤欲念巔厓羙錦休傷製清琴莫近哇¶
心将千古契興与四時佳池影花當檻簾陰草滿堦¶
揮毫還有待退茟未湏埋禁臠羅三館招旌下㒳涯¶
煌煌良史筞寂寂太常齋豈必長安客東方獨好徘¶
　絶句¶
　　五言¶
　　　賦黄氏新安嶺南山居十詠¶
　　　　清江釣月¶
月魄秋在水景光依蓼蒲神魚不受釣腦滿生明珠¶
<pb:KR4d0505_SBCK_004-18a>¶
　　　　空谷耕雲¶
濕濕雲生岱曉晴山崦紅仙人耒種玉二耜亦同㓛¶
　　　　蒼峰卓茟¶
黟川數斛墨彂地見巃嵸恠来聞石語山立銳頭公¶
　　　　碧巘開屏¶
松門纔數曲曡翠佀鉤連玉女有時下香爐開𬗋烟¶
　　　　松林巢鶴¶
林表浮丘宅䔥槮一盖張氅毛見飄堕有客拾松黄¶
　　　　雪澗浮龜¶
贔屭太古雪參差洛書文罡風恐吹裂騎去入玄雲¶
　　　　峻嶺扶車¶
前驅破犖确見石不見車誰實抰㒳轂吾行得舒徐¶
<pb:KR4d0505_SBCK_004-18b>¶
　　　　圎岡掲斗¶
坡陀九點烟象斗排雲端疑此精化石即是星宫官¶
　　　　雙溪合璧¶
洩竇泉始澷洄流凍未消熒熒玉氣合湛湛劔光搖¶
　　　　古寺垂虹¶
僧㱕度横彴笠影在清溪嗟彼善幻者噀水投虹蜺¶
栁待制文集卷之四¶
<pb:KR4d0505_SBCK_004-19a>¶
